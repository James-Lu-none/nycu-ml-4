[
  {
    "title": "圳溝邊上媠的風景",
    "author": "賴玉絲",
    "text": "踏話頭  母語是族群行過歷史的痕跡，任何一種語言攏有伊可貴之  所在，嘛是無比珍貴的祖產，所以攏應該受著適當的尊重，這 也是母語必須存在的理由。",
    "paragraph_id": 1
  },
  {
    "title": "圳溝邊上媠的風景",
    "author": "賴玉絲",
    "text": "母語一旦流失便可能永難回復，絕 對是人類文明的損失。台語是咱的母語，過去攏予人看做是「倯擱有力」「有音  無字」的語言，因此，被排斥、禁止公開使用。",
    "paragraph_id": 2
  },
  {
    "title": "圳溝邊上媠的風景",
    "author": "賴玉絲",
    "text": "台灣民主開 放了後，政府以多元文化理念，尊重各族群語文，向望會當促 進族群融合，建立社會和諧發展之基礎，便積極進行台灣語言 的復育工課，對民國93年起，配合九年一貫教育政策，大大下 力，佇全國各地推廣本土語言教學，對小學、國中、高中到社 區、團體等，因為按呢，教育部有訂定『閩南語700推薦用 字』及『臺灣閩南語羅馬字拼音方案』等，將台語的語音佮用 字設立統一的標準，予台文書寫會當正常化。",
    "paragraph_id": 3
  },
  {
    "title": "圳溝邊上媠的風景",
    "author": "賴玉絲",
    "text": "母語是民族文化的根，蘊含著豐富的文化資源，毋擱台語  文章寫作並非單純的語言作文，著愛配合童謠、俗諺語、民間 故事等鄉土生活文化、鄉土歷史、抑是自然景觀等相關知識，  圳溝邊上媠的風景-內頁-2校0623.indd 2 2021/6/25 下午1:46 踏話頭 3  予逐家了解認同家己族群的語言文化，促進族群的和諧共存。",
    "paragraph_id": 4
  },
  {
    "title": "圳溝邊上媠的風景",
    "author": "賴玉絲",
    "text": "賴玉絲小姐對台語形、音、義有真深的造就，文章書寫非  常用心，加上伊過去豐富的生活體驗，寫了誠濟媠氣的台語散 文，這本『圳溝邊上媠的風景』包羅萬象，言之有物，真值得 咱勻勻仔來共欣賞。",
    "paragraph_id": 5
  },
  {
    "title": "圳溝邊上媠的風景",
    "author": "賴玉絲",
    "text": "我讀了嘛誠受感動，佇遮特別寫一篇四句 聯共鼓勵，佮伊鬥歡喜⋯⋯  台語本是咱母語 早時不當被禁止  語言若無受重視 族群文化著失去  有志之士識危機 ��頭復育無頕志  認真傳承費心機 拼音用字求一致  玉絲實在有才氣 勤學捷寫無揀時  台文落筆寫家己 文章內容誠趣味  人生親像一齣戲 酸甜苦澀相交纏  玉絲白紙寫烏字 留落美麗的記持  望你鼓勵鬥支持 無私奉獻捒台語  一步一印莫放棄 台灣連鞭出頭天  台北市台灣語協會 第六、七屆理事長 東 俊 卿 謹誌  圳溝邊上媠的風景-內頁-2校0623.",
    "paragraph_id": 6
  },
  {
    "title": "圳溝邊上媠的風景",
    "author": "賴玉絲",
    "text": "indd 3 2021/6/25 下午1:46 4 圳溝邊上媠的風景  推薦序  「絲絲」故事情（國語）  金珠奶奶  我是退休的教育工作者，多年來帶著小孫子、小孫女去聆  聽玉絲老師的「故事課」，因此和幾位奶奶及家長對老師有更 多的了解和認識。",
    "paragraph_id": 7
  },
  {
    "title": "圳溝邊上媠的風景",
    "author": "賴玉絲",
    "text": "絲絲老師為人謙和誠懇，喜歡小朋友稱呼她「絲絲阿  姨」，對孩子很有耐心，對家長也很友善，樂於助人、不辭辛 苦，除了安排時間在圖書館講故事之外，每星期五晚上在社區 為鄰居的小朋友講故事，已超過二十年了！如有節慶還安排各 種活動增加故事的吸引力。並且時常參加公益活動，無私奉獻 的精神十分令人敬佩。",
    "paragraph_id": 8
  },
  {
    "title": "圳溝邊上媠的風景",
    "author": "賴玉絲",
    "text": "日前透露，她要利用時間把這幾年來以台語書寫的生活故  事彙編成一本書，提供大家研讀參考，我們聽了都非常高興， 這是我們期盼很久的好事。因為我們每次聽完她分享的台語故 事之後，隔一陣子就會忘記，還有一些語詞不太懂得且很難查  圳溝邊上媠的風景-內頁-2校0623.indd 4 2021/6/25 下午1:46 推薦序 5  到！現在老師要出書，實在太好了。",
    "paragraph_id": 9
  },
  {
    "title": "圳溝邊上媠的風景",
    "author": "賴玉絲",
    "text": "玉絲老師出版這本書的主要目的是：  第一：讓台語能繼續傳承下去。我們平常在家跟孩子對話  大都用國語交談，用台語的機會較少！絲絲老師擔心如果這個 情形再繼續下去，可能再過幾年，老一輩的人走了之後，台語 就會消失了。所以他常常鼓勵我們多和孩子用母語交談，希望 透過這一本她的生命故事，讓更多人認識台語的美、台灣人憨 厚的本性及感受老一輩人吃苦耐勞的美德。第二：希望尋求協助及指正。",
    "paragraph_id": 10
  },
  {
    "title": "圳溝邊上媠的風景",
    "author": "賴玉絲",
    "text": "目前的台語課程能夠得到諮  商、輔導、指正的機會太少了，期盼藉由這一本書的推出，能 夠得到一些迴響與共鳴。並能得到學者、教授、耆老等專家的 指正。讀完幾篇的大作之後，感覺絲絲老師是個重情重義的人，  每一篇她都投入很深厚的情感，對她的熱誠和和這本書的深遠 意義，本人在此表達一份崇高的敬意。但願這一本書能夠順利出版，讓更多人受惠。圳溝邊上媠的風景-內頁-2校0623.",
    "paragraph_id": 11
  },
  {
    "title": "圳溝邊上媠的風景",
    "author": "賴玉絲",
    "text": "indd 5 2021/6/25 下午1:46 6 圳溝邊上媠的風景  自序  歷劫不抹惟此心  相見恨晚台語情  我是台灣人，佇宜蘭的庄跤大漢，阮阿公、阿媽、阿爸、  阿母攏講台語，所以台語是我的母語。去學校讀冊了後才接觸 著華語，彼當時的學校規定一定愛講國語，無就愛罰錢抑是踮 胸前掛一塊「我要說國語」的牌仔，所以佇學校講國語就變成 一个習慣。",
    "paragraph_id": 12
  },
  {
    "title": "圳溝邊上媠的風景",
    "author": "賴玉絲",
    "text": "可能是老師��1教，抑是我家己有一點仔語言的天 份，所以我的國語嘛講甲真標準，有的老師掠準2我是外省囡 仔，定定叫我去參加演講比賽，上課的時嘛足捷3予老師叫我 起來念課文予同學聽；我讀小學的時，老師足濟是外省人，有 的腔口誠特別，實在聽無啥有，嘛毋知伊到底咧講啥！佳哉我 的導師是台灣人，國語閣講甲真標準，所以我才有學著較標準 的發音，這个過程對我日後的語文程度嘛誠有幫贊。",
    "paragraph_id": 13
  },
  {
    "title": "圳溝邊上媠的風景",
    "author": "賴玉絲",
    "text": "1 �� gâu ⭬ 擅長於做某事  2 掠準 lia̍h-tsún ⭬ 認為、以為。3 捷 tsia̍p ⭬ 次數很頻繁  圳溝邊上媠的風景-內頁-2校0623.indd 6 2021/6/25 下午1:46 自序 7  我本來掠做4台語我真��咧！根本就無需要學！後來是按  怎我會欲來上台語課閣學甲誠認真呢？待我慢慢說來！有一工，我拄著5一个真久無看著的朋友，我問伊最近好  無？",
    "paragraph_id": 14
  },
  {
    "title": "圳溝邊上媠的風景",
    "author": "賴玉絲",
    "text": "平常時仔閣咧做啥物議量6？伊講伊最近去讀台語，我 講：「你台語毋是講甲真好？哪著愛閣學啦！」伊講：「我會  曉講，但是字袂曉寫啊！」我講：「台語字佮國語字毋是差不 多？」伊講「差濟7—咧喔！」伊當場就共我考試，問我 khau 草的 khau8按怎寫？我一時煞喙仔開開，想袂出我定定咧 講的字到底欲按怎寫？",
    "paragraph_id": 15
  },
  {
    "title": "圳溝邊上媠的風景",
    "author": "賴玉絲",
    "text": "伊閣共我講：「台語的媠氣9佮趣味愛 用心落去讀才會當欣賞著」，彼擺的開講，我有共伊的話囥佇 心肝頭，毋過我嘛是一工過一工，無閒做志工的代誌。我平常時仔會撥時間去圖書館抑是社區講故事予囡仔聽，  4 掠做 lia̍h-tsò ⭬ 當做、以為。",
    "paragraph_id": 16
  },
  {
    "title": "圳溝邊上媠的風景",
    "author": "賴玉絲",
    "text": "5 拄著 tú-tio̍h ⭬ 遇到  6 議量 gī-niū ⭬ 消遣  7 濟 tsē ⭬ 多  8 薅 khau ⭬ 從土中拔除花草類的植物  9 媠氣 suí-khuì ⭬ 事情做得很完美叫人激賞稱讚  圳溝邊上媠的風景-內頁-2校0623.indd 7 2021/6/25 下午1:46 8 圳溝邊上媠的風景  已經有二十外冬囉！",
    "paragraph_id": 17
  },
  {
    "title": "圳溝邊上媠的風景",
    "author": "賴玉絲",
    "text": "這馬的圖書館服務真好，為著欲推捒10逐 家讀冊的好風氣，�� 會辦真濟的活動，其中辦了上周全的就是 逐禮拜的拜六佮禮拜攏有講故事的活動。有中文故事、英文故 事、嘛有台語故事，這三種語言我攏有講過，但是有一個現象 予我感覺真擔心，就是來聽故事的細漢囡仔，華語聽有，英語 聽有，啊若聽著咱的台語煞敢若「鴨仔聽雷11」咧，大部份攏 聽毋捌12。",
    "paragraph_id": 18
  },
  {
    "title": "圳溝邊上媠的風景",
    "author": "賴玉絲",
    "text": "這馬的幼稚園大部份攏有「雙語教學」就是華語佮 英語，若厝裡的序大人閣無咧講台語，按呢台語免講嘛聽攏 無！這種現象若繼續落去，無偌久台語就會失傳囉！",
    "paragraph_id": 19
  },
  {
    "title": "圳溝邊上媠的風景",
    "author": "賴玉絲",
    "text": "這馬佇教育界攏講愛創新教學，想著按呢，我講故事嘛欲  來創新一下，來一个「雙語講故事」（國、台語），甚至「三語 講故事」就是國語、台語甚至英語攏會透濫13落去講，因為我 發現我若干焦講台語，一寡家長看著囡仔聽無，坐佇遐咧蟯蟯 旋14，就會共囡仔��15走，我感覺按呢實在真無彩！語言是欲  10 推捒 thui-sak ⭬ 推廣  11 鴨仔聽雷 ah-á thiann luî.",
    "paragraph_id": 20
  },
  {
    "title": "圳溝邊上媠的風景",
    "author": "賴玉絲",
    "text": "⭬ 比喻完全聽不懂  12 毋捌 m̄ bat ⭬ 不認識，不懂。13 透濫 thàu-lām ⭬ 參雜混合  14 蟯蟯旋 ngia̍uh-ngia̍uh-suan ⭬ 一直動來動去  15 �� tshuā ⭬ 帶  圳溝邊上媠的風景-內頁-2校0623.",
    "paragraph_id": 21
  },
  {
    "title": "圳溝邊上媠的風景",
    "author": "賴玉絲",
    "text": "indd 8 2021/6/25 下午1:46 自序 9  來日常溝通會當用的，講故事除了欲有教育意義以外，如果會 當用趣味的方式共語言咧無形中灌入去囡仔的頭殼內底，無負 擔閣日後攏會用著，按呢是毋是兩全其美呢？希望會曉講台語 的種子咧我講故事的時陣，就會當掖16入去囡仔的心肝內！",
    "paragraph_id": 22
  },
  {
    "title": "圳溝邊上媠的風景",
    "author": "賴玉絲",
    "text": "107年的時，我看著「龍山文化廣場」的招生簡章內底有  一門「歡喜鬥陣學台語」的課，我就想講來去共讀兩期仔看覓 咧，無想著一讀落去煞牢著17，到今猶咧讀！我的台語啟蒙老師是 東俊卿老師，寢頭仔18去，老師會叫  逐家簡單自我介紹。",
    "paragraph_id": 23
  },
  {
    "title": "圳溝邊上媠的風景",
    "author": "賴玉絲",
    "text": "像阮一沿的人大部份攏講�� 會曉聽、會曉 講但是讀佮寫有較差，嘛有幾个是外省人，�� 台語講的腔口音 較重，欲來學講了會較輾轉19的台語，嘛有少年囡仔來學台 語，想欲參加考試增加一技之長，抑是咧食頭路佮人接接20的 時會較方便。",
    "paragraph_id": 24
  },
  {
    "title": "圳溝邊上媠的風景",
    "author": "賴玉絲",
    "text": "16 掖 iā ⭬ 撒  17 牢著 tiâu-tio̍h ⭬ 緊密結合分不開  18 寢頭仔 tshím-thâu-á ⭬ 剛開始  19 輾轉 liàn-tńg ⭬ 說話流利暢達  20 接接 tsih-tsiap ⭬ 接洽。與人商議事情。圳溝邊上媠的風景-內頁-2校0623.",
    "paragraph_id": 25
  },
  {
    "title": "圳溝邊上媠的風景",
    "author": "賴玉絲",
    "text": "indd 9 2021/6/25 下午1:46 10 圳溝邊上媠的風景  猶會記得拄開學的時，東老師有講：「台語如果欲學會  好，基本的700字一定愛讀予清楚，閣愛練習寫文章，閣叫逐 家有機會就去參加教育部的認證考試，按呢進步才會緊！」我 咧想講：都撥工來學矣，無認真共學一下敢毋是無彩工。",
    "paragraph_id": 26
  },
  {
    "title": "圳溝邊上媠的風景",
    "author": "賴玉絲",
    "text": "所以 東老師講的話，我攏有共聽入耳，我拍拚讀700字，逐節課上 煞了後，我轉去厝裡，若有時間就練習寫文章，閣去參加教育 部的認證考試，佇舊年狗屎運誠好，嘛有通過教育部中高級的 認證考試。拄頭仔寫台語故事攏寫三、四百字就寫袂落去矣！因為袂  曉寫的字太濟咧！",
    "paragraph_id": 27
  },
  {
    "title": "圳溝邊上媠的風景",
    "author": "賴玉絲",
    "text": "寫好了後我拜託阮班上上認真的忠義學長幫 我修改，謝學長台語文的底蒂21真好，有當時仔，伊嘛會佇群 組頂懸鋪一寡伊寫的文章予逐家參考，而且鼓勵逐家愛捷寫， 忠義學長定定講的一句名言是：「捷寫手袂鈍，捷講喙會 順」，所以我這个才拄入來讀冊的「菜鳥仔」，若寫好一篇文 章就請伊幫我改，拄頭仔咧寫的時陣，大部份攏是以華語文的 型態來寫作的，所以忠義學長改甲真辛苦！21 底蒂 té-tì ⭬ 根本，基礎。",
    "paragraph_id": 28
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 10 2021/6/25 下午1:46 自序 11  阿母猶佇咧的時，我定定轉去庄跤陪伊，順紲22聽伊講一  寡古早的代誌，阿母那開講我就那走揣23往時生活中的記持， 我若轉來台北，就揣時間共細漢時佇庄跤的生活故事一篇一篇 共寫出來，有的代誌拄寫出來的時感覺是苦的，毋閣經過一段 時間的發酵了後，伊的味煞變甲酸甘甜仔酸甘甜。",
    "paragraph_id": 29
  },
  {
    "title": "圳溝邊上媠的風景",
    "author": "賴玉絲",
    "text": "拄頭仔我攏是用手寫的，一部份是因為真濟字用電腦拍袂  出來，一部份是想欲練字。後來寫一下濟，才練習用電腦拍 字，按呢文章才較好保存啦！",
    "paragraph_id": 30
  },
  {
    "title": "圳溝邊上媠的風景",
    "author": "賴玉絲",
    "text": "阮的「歡喜鬥陣學台語」的課，是開佇每禮拜拜三早起，  所以我拜二暗時攏會寫甲足晏才睏，因為我想欲拜三早起上課 的時會赴予謝學長修改，學長若共我改好，我會閣重寫一擺， 才鋪踮 line 頂懸24予其他的同學參考，每一篇攏是我親身體驗 的生活故事，雖然阮厝古早生活較困苦，但是我嘛毋驚歹勢共 古早生活中真實的一面現予逐家看。",
    "paragraph_id": 31
  },
  {
    "title": "圳溝邊上媠的風景",
    "author": "賴玉絲",
    "text": "22 順紲 sūn-suà ⭬ 順便  23 走揣 tsáu-tshuē ⭬ 到處尋找  24 頂懸 tíng-kuân ⭬ 上面  圳溝邊上媠的風景-內頁-2校0623.indd 11 2021/6/25 下午1:46 12 圳溝邊上媠的風景  經過一段時間了後，本來攏無相捌25的同學予我真濟的鼓  勵，有的同學共我講：「絲絲，你寫的文章逐篇我攏有抄過一 遍。",
    "paragraph_id": 32
  },
  {
    "title": "圳溝邊上媠的風景",
    "author": "賴玉絲",
    "text": "」我聽了煞掣一趒26講：「唅（hannh）⋯⋯重抄一遍？按 呢毋是真麻煩？」伊講：「袂啦！經過抄寫，我台語字加記較 會牢，嘛較有進步！」我聽了嘛誠感動；閣有同學共我講：  「絲絲，你寫的故事攏足有畫面，親像我細漢時過的日子仝 款，你會當共�� 出一本冊無！」哇！我寫故事的熱情，就是去 予遮的同學鼓勵出來的！",
    "paragraph_id": 33
  },
  {
    "title": "圳溝邊上媠的風景",
    "author": "賴玉絲",
    "text": "故事寫啊寫，逐篇嘛是攏拜託忠義學長幫我修改，伊講我  真綿爛27寫，愈寫愈好，毋著的字已經減少真濟矣！有一工下 課的時，佮東老師行做伙，老師那行那講：「絲絲同學，你寫 遐濟故事，會當出一本冊喔！」我聽著按呢，心肝煞擽擽28， 想欲出一本冊的念頭就時常浮出我的心肝頭，到落尾我嘛想 講：好喔！",
    "paragraph_id": 34
  },
  {
    "title": "圳溝邊上媠的風景",
    "author": "賴玉絲",
    "text": "聽講這馬會曉用台文寫冊的人誠少，台語文到咱這  25 無相捌 bô-sio-bat ⭬ 不認識  26 掣一趒 tshuah tsit tiô ⭬ 嚇一跳  27 綿爛 mî-nuā ⭬ 專注認真，堅持到底。28 擽擽 ngiau-ngiau ⭬ 蠢蠢欲動，極想嘗試。圳溝邊上媠的風景-內頁-2校0623.indd 12 2021/6/25 下午1:46 自序 13  代就強強欲烏有29去矣！",
    "paragraph_id": 35
  },
  {
    "title": "圳溝邊上媠的風景",
    "author": "賴玉絲",
    "text": "如果我來出一本冊，共以早生活中的 故事記錄落來，對台語的傳承佮推捒嘛是有真重要的意義，遮 的記錄嘛會使予後爿的人做參考！若有想欲參加考試的人，看 完這本冊了後，加減嘛有一寡幫贊！我嘛想欲予我的囡仔知影 阮以前的日子是按怎過的。毋過出冊的動機出現了後，才知影欲出一本冊確實毋是簡  單的代誌，閣聽講現此時買冊的人誠少，出版社若欲幫作者出 版冊除了是出名的作家以外，�� 愛閣評估這本冊到底有市場 無！",
    "paragraph_id": 36
  },
  {
    "title": "圳溝邊上媠的風景",
    "author": "賴玉絲",
    "text": "閣再講咱台語冊的市場原本就真狹30，冊印出來欲買的人 嘛真少。想著按呢，欲印冊的熱情就予人拍化31去，但是我寫 台語文佮想欲推捒台語文的熱情猶原存在,毋但繼續寫，我閣 錄音予同學聽，因為有一寡同學�� 拄接觸著台語文，有的字�� 猶毋捌，若有錄音的配合，�� 學台語文就較袂遐爾食力32！29 烏有 oo-iú ⭬ 泡湯、落空。30 狹 e̍h ⭬ 細小，不寬鬆。",
    "paragraph_id": 37
  },
  {
    "title": "圳溝邊上媠的風景",
    "author": "賴玉絲",
    "text": "31 拍化 phah-hua ⭬ 熄滅  32 遐爾食力 hiah-nī-tsia̍h-la̍t ⭬ 那麼吃力  圳溝邊上媠的風景-內頁-2校0623.indd 13 2021/6/25 下午1:46 14 圳溝邊上媠的風景  最近疫情真嚴重，逐工攏覕佇33厝裡，我趁這个機會共文  章做一下整理，阮翁看我逐工掛一个目鏡佇電腦前拍字，伊 講：「冊想欲出就共出啦！資金的部份予我來想辦法就好！",
    "paragraph_id": 38
  },
  {
    "title": "圳溝邊上媠的風景",
    "author": "賴玉絲",
    "text": "」 耶∼∼這句聽了真貼心的話毋著較早講咧！就按呢！做一个小 小作家的心願達成囉！在編輯方面，我共這38篇的故事分做四類，有生活故事，  感恩的故事，懷舊的故事，嘛有佮節慶有關的故事。逐篇攏是 原汁原味，鹹酸苦汫34攏有，向望讀者咧讀的時，嘛會當感受 著彼種滋味。",
    "paragraph_id": 39
  },
  {
    "title": "圳溝邊上媠的風景",
    "author": "賴玉絲",
    "text": "逐篇故事原則上攏有一幅插圖來增加文章的光彩，遮的畫  風樸實的圖是拜託我的好朋友何素娟老師幫我畫的，實在真感 謝伊咧遐爾無閒的時陣，肯撥出時間共我鬥相共35。其中有幾 幅的畫風無啥仝款，是因為疫情的關係伊早早就佮�� 一寡親情 走轉去阿里山閃避疫情囉！",
    "paragraph_id": 40
  },
  {
    "title": "圳溝邊上媠的風景",
    "author": "賴玉絲",
    "text": "因為�� 短時間無法度轉來板橋，伊  33 覕佇 bih tī ⭬ 躲在  34 鹹酸苦汫 kiâm-sng-khóo-tsiánn ⭬ 比喻人生的甜美、酸楚、痛苦、順遂、艱 困等各種體驗。35 鬥相共 tàu-sann-kāng ⭬ 幫忙  圳溝邊上媠的風景-內頁-2校0623.",
    "paragraph_id": 41
  },
  {
    "title": "圳溝邊上媠的風景",
    "author": "賴玉絲",
    "text": "indd 14 2021/6/25 下午1:46 自序 15  的畫具嘛無紮36起去山頂，所以當我共伊催圖的時，伊就用�� 外甥仔紮轉去的蠟筆來畫，彼兩位外甥仔是高中生，看著�� 阿 姨咧畫圖，�� 嘛想欲來展一下仔功夫，所以佇遮我嘛欲感謝 陳則向、陳則名這兩位小畫家，予我這本冊增加一寡趣味的圖 畫，這嘛是這本冊的「小插曲」啦！",
    "paragraph_id": 42
  },
  {
    "title": "圳溝邊上媠的風景",
    "author": "賴玉絲",
    "text": "欲出這本冊，我會徛37咧讀者的立場來想印冊的方式，毋  但字愛較大字，為著欲予讀者咧讀這本冊的時感覺好讀，我用 「隨文註38」的方式來做註解，按呢若看著無理解的所在，目  睭向下爿瞭39一下，就知影意思囉！毋免閣反甲後爿去揣40註 解。因為決定印刷的時間誠逼，所以我嘛拜託廖美梅老師佮王  玉美老師共我鬥相共做逐篇的「隨文註」，在此同齊感謝。",
    "paragraph_id": 43
  },
  {
    "title": "圳溝邊上媠的風景",
    "author": "賴玉絲",
    "text": "36 紮 tsah ⭬ 帶  37 徛 khiā ⭬ 站在  38 隨文註 suî-bûn-tsù ⭬ 隨著文章做註解  39 瞭 lió ⭬ 眼睛快速掃過，瞄一下的意思。40 揣 tshuē ⭬ 找  圳溝邊上媠的風景-內頁-2校0623.",
    "paragraph_id": 44
  },
  {
    "title": "圳溝邊上媠的風景",
    "author": "賴玉絲",
    "text": "indd 15 2021/6/25 下午1:46 16 圳溝邊上媠的風景  對罕得接觸台語文的人來講，若無錄音予�� 41聽，�� 看台  語文的冊會看甲真食力，所以我逐篇攏用手機仔共音錄起來， 因為袂曉「剪接」的技術，我有請教身軀邊的一寡親朋好友， 逐家攏講毋捌舞過這種錄音，所以到落尾我只好用我原先的方 法（逐篇文章一錄到底）的方式錄音，若有無啥順抑是重耽42的 所在，敬請逐家包涵。",
    "paragraph_id": 45
  },
  {
    "title": "圳溝邊上媠的風景",
    "author": "賴玉絲",
    "text": "搭著這嘛的科技所賜，我逐篇錄音攏有做QRcode，干  焦43用手機仔共掃一下，這篇的錄音檔就出來矣！佇遮我愛感 謝陳譽儒先生，伊無嫌我是有歲的人，真有耐心教我按怎做 QRcode佮「隨文註」。",
    "paragraph_id": 46
  },
  {
    "title": "圳溝邊上媠的風景",
    "author": "賴玉絲",
    "text": "感謝詹瑾瑜小姐，伊是以早猶咧讀幼稚園的時來聽我講故  事的小朋友，這馬大漢矣，已經是一个專攻音樂的大學生，我 拜託伊幫「絲絲阿姨」做錄音檔的片頭片尾曲，伊無顧著學校 當咧「期末考」，一聲就共我答應，實在足感心啦！41 �� in ⭬ 他們  42 重耽 tîng-tânn ⭬ 事情出了差錯  43 干焦 kan-na 又唸作 kan-tann、kan-ta ⭬ 只有、僅僅。",
    "paragraph_id": 47
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 16 2021/6/25 下午1:46 自序 17  繼續來感謝阮「板橋動態閱讀協會」的好朋友鬥相共，這  个協會我已經參加二十外冬囉！一寡同齊為囡仔講故事的好朋 友，這馬敢若像好姊妹仔呢，若拄著問題，抑是電腦袂曉，只 要出聲，逐家攏會鬥相楗44。",
    "paragraph_id": 48
  },
  {
    "title": "圳溝邊上媠的風景",
    "author": "賴玉絲",
    "text": "另外佇新北市圖書館同齊講故事 的蘇小娟、王靜媚、李玉超、李慧敏等等好朋友我嘛欲感謝 �� ，佇我足無閒的時幫我鬥拍字。感謝 螢火蟲出版社 賴慶雄社長，佇編輯、出版以及排版、 印刷各方面的熱心指導佮協助。感謝 東俊卿老師幫我寫「踏話頭」  感謝 謝忠義學長的用心修改佮指導  感謝 金珠奶奶撰稿鼓勵  感謝 華漢電腦排版有限公司的柯雅玲老闆 趕工幫贊。",
    "paragraph_id": 49
  },
  {
    "title": "圳溝邊上媠的風景",
    "author": "賴玉絲",
    "text": "感謝 我的先生佮厝裡的人，�� 長時間忍受著我的無閒，佮支 持我做志工的心願。前一站仔，我有去聽一个黃志湧老師的課，其中有一句話  我一直共記踮心肝內，伊講：「如果真心向望一个願望實現， 44 相楗 sio-kīng ⭬ 互相支持、幫忙。圳溝邊上媠的風景-內頁-2校0623.indd 17 2021/6/25 下午1:46 18 圳溝邊上媠的風景  天頂的星嘛會飛落來幫忙。」真的呢！",
    "paragraph_id": 50
  },
  {
    "title": "圳溝邊上媠的風景",
    "author": "賴玉絲",
    "text": "我足想欲出一本台語冊 的願望真正實現囉！我看不只是天頂的星飛落來幫忙，閣有足 濟貴人嘛出來鬥相共，我才會當出這本冊啦！足感謝逐家！誠勞力！我會閣較拍拚繼續寫落去，共推捒台語文變成是我後半世  人愛做的工課。圳溝邊上媠的風景-內頁-2校0623.indd 18 2021/6/25 下午1:46 自序 19  獻予阮 阿爸阿母  佮陪我同齊大漢的  兄妹仔  圳溝邊上媠的風景-內頁-2校0623.",
    "paragraph_id": 51
  },
  {
    "title": "圳溝邊上媠的風景",
    "author": "賴玉絲",
    "text": "indd 19 2021/6/25 下午1:46 20 圳溝邊上媠的風景  目次  踏話頭 2 「絲絲」故事情 4 自序 6 目次 20  記得當時年紀小  同窗情緣 24 圳溝邊上媠的風景 29 傳家寶被 34 風鼓 42 踅餅店，揣記持 47 挽松茸 52 椅條 58 過敏 63 屎礐仔 67 足懸足懸的菝仔樹 74 紩（thinn7）草包 78 人生的滋味 83  圳溝邊上媠的風景-內頁-2校0623.",
    "paragraph_id": 52
  },
  {
    "title": "圳溝邊上媠的風景",
    "author": "賴玉絲",
    "text": "indd 20 2021/6/25 下午1:46 目次 21  寄藥包仔 87 細漢學騎車 92 薅塗豆 97 幫浦仔（phong3-phu3-a2） 101 魔神仔 105 磅米芳 110 加加減減的人生 115  樹欲靜而風不止  感謝天地賜福 124 風颱大水念親恩 130 寸草心 139 共阿母閣說一聲多謝 148  跨越時空的旅人  菅芒花 152 好命 156 白翎鷥 159 鉸頭鬃 162 阿母食雞腿 167  圳溝邊上媠的風景-內頁-2校0623.",
    "paragraph_id": 53
  },
  {
    "title": "圳溝邊上媠的風景",
    "author": "賴玉絲",
    "text": "indd 21 2021/6/25 下午1:46 22 圳溝邊上媠的風景  細粒子 172 食老較無膽 179 甜粿的聯想 183 曝菜脯 190 意外的長假 194  但願人長久  數念肉粽情 200 母親節 205 過中秋．想早前 211 過年 217 雞母狗仔 222  圳溝邊上媠的風景-內頁-2校0623.",
    "paragraph_id": 54
  },
  {
    "title": "圳溝邊上媠的風景",
    "author": "賴玉絲",
    "text": "indd 22 2021/6/25 下午1:46 記得當時年紀小  圳溝邊上媠的風景-內頁-2校0623.",
    "paragraph_id": 55
  },
  {
    "title": "圳溝邊上媠的風景",
    "author": "賴玉絲",
    "text": "indd 23 2021/6/25 下午1:46 24 圳溝邊上媠的風景  同窗情緣  前幾工，我佮阮高中的幾位同窗的走去碧潭��迌1，其中  有一个是蹛2佇國外，所以阮逐遍見面的日子，攏是伊轉來台 灣的時陣，伊若轉來，阮四个同窗好友，就相招去外口行行 咧，食一頓飯，順紲3講一寡生活中點點滴滴的代誌，有人做 阿媽囉！嘛有人已經有六个孫仔！",
    "paragraph_id": 56
  },
  {
    "title": "圳溝邊上媠的風景",
    "author": "賴玉絲",
    "text": "若講著�� 的孫，就喙4笑目  1 ��迌 tshit-thô 又唸作 thit-thô ⭬ 遊玩  2 蹛 tuà ⭬ 居住  3 順紲 sūn-suà ⭬ 順便  4 喙 tshuì ⭬ 嘴巴  圳溝邊上媠的風景-內頁-2校0623.indd 24 2021/6/25 下午1:46 同窗情緣 25  笑，彼阿媽型攏走走出來囉！",
    "paragraph_id": 57
  },
  {
    "title": "圳溝邊上媠的風景",
    "author": "賴玉絲",
    "text": "佇彼工，我就提起以早高中畢業，欲來台北考大學的代  誌5，逐家那講那笑，笑我古早哪會遐條直，庄跤6倯7，倯甲 真澈底！是按怎講呢？我自細漢到高中畢業，毋捌8來過台北，彼  當時，欲考大學考場攏設佇台北，阮阿爸阿母佮9我平倯，台 北�� 嘛毋捌來過，所以我只好「自揣生路」囉！",
    "paragraph_id": 58
  },
  {
    "title": "圳溝邊上媠的風景",
    "author": "賴玉絲",
    "text": "我的同學其中 有一个�� 阿姐蹛佇台北，所以伊對台北的路草誠熟，我就拜託 伊予我綴10一下，��11我來台北考試，伊真「阿莎力」，一聲 就答應！另外兩个同窗的嘛提起仝款的要求，所以阮四个查某 囡仔逐个攏紮一个包袱仔，就「上京赴考」囉！5 代誌 tāi-tsì ⭬ 事情  6 庄跤 tsng-kha ⭬ 鄉下  7 倯 sông ⭬ 土裡土氣、傻裡傻氣、俗氣。",
    "paragraph_id": 59
  },
  {
    "title": "圳溝邊上媠的風景",
    "author": "賴玉絲",
    "text": "8 毋捌 m̄ bat 又唸作 m̄ pat ⭬ 不曾  9 佮 kah ⭬ 及、與、跟。10 綴 tuè/tè ⭬ 跟、隨。11 �� tshuā ⭬ 帶領、引導。圳溝邊上媠的風景-內頁-2校0623.",
    "paragraph_id": 60
  },
  {
    "title": "圳溝邊上媠的風景",
    "author": "賴玉絲",
    "text": "indd 25 2021/6/25 下午1:46 26 圳溝邊上媠的風景  我對羅東坐火車，到台北落車，攏共阮朋友綴牢牢，落車  了後，看著遐爾濟的人，我閣較緊張，共包袱仔攬牢牢，兩蕊 目睭硞硞相著四箍圍仔，但是我看阮彼个朋友，老神在在，欲 去佗位12，愛坐幾路車，伊攏知影，經過無偌久，阮四个就安 全去到�� 阿姐蹛的所在！",
    "paragraph_id": 61
  },
  {
    "title": "圳溝邊上媠的風景",
    "author": "賴玉絲",
    "text": "包袱仔囥落了後，阮彼个朋友就��阮去四界踅13踅咧，佗  位有好食物仔，伊嘛攏真清楚，會��阮去食好料的！有一改，伊��阮去食一擔誠有名的牛肉麵，聽著欲去食牛  肉麵，我就講：「阮阿媽捌共我講過，阮厝是做田的，袂使食 牛肉啦！」結果伊講：「無要緊啦！你食麵佮湯就好，牛肉阮 會替你食」，聽著按呢，我嘛感覺伊講的誠有道理，所以我嘛 叫一碗這世人頭一擺食的牛肉麵來食。",
    "paragraph_id": 62
  },
  {
    "title": "圳溝邊上媠的風景",
    "author": "賴玉絲",
    "text": "老實講，我雖然無食著 牛肉，但是彼牛肉湯的湯頭誠讚，麵嘛足好食，佮阮阿母煮的 大麵攏無仝款，而且老闆講囥14佇桌頂彼碗公的鹹菜是欲予人 客摻的，免算錢！阮這四个對庄跤來的查某囡仔，嘛誠無客  12 佗位 tó-uī 合音唸作 tuē、tueh ⭬ 哪裡  13 踅 se̍h ⭬ 來回走動、繞行、盤旋或是散步。14 囥 khǹg ⭬ 存放  圳溝邊上媠的風景-內頁-2校0623.",
    "paragraph_id": 63
  },
  {
    "title": "圳溝邊上媠的風景",
    "author": "賴玉絲",
    "text": "indd 26 2021/6/25 下午1:46 同窗情緣 27  氣，盡量共��15，等到彼碗麵食煞，本來尖尖一碗公的鹹菜， 煞賰半碗公爾爾，這馬想起來，對彼个老闆實在是足歹勢啦！",
    "paragraph_id": 64
  },
  {
    "title": "圳溝邊上媠的風景",
    "author": "賴玉絲",
    "text": "我欲來台北考試進前，阮阿母就有共我交代，考試若考煞  就愛緊轉去，因為厝裡咧割稻仔，需要跤手鬥相共，所以考試 考煞了後，我就共阮朋友講欲緊轉去，阮其她的三个同窗仔煞 講�� 攏欲留佇台北加耍幾工矣才欲轉去，我就講：「按呢我欲 按怎？」�� 講：「妳家己一个轉去就好啊！」聽著遮的話，我 心肝頭急甲欲死！我講：「我毋知路，欲按怎轉去？",
    "paragraph_id": 65
  },
  {
    "title": "圳溝邊上媠的風景",
    "author": "賴玉絲",
    "text": "」�� 三个 參詳16了後，講欲送我去公車站坐公車，叫我車若坐到台北車 頭，家己落車就會使囉！我閣講：「到台北車頭落車了後，我 嘛袂曉按怎行去坐火車啊！」結果�� 三个看我急甲強欲哭出 來，�� 才「大發慈悲」，三个送我一个去到台北車頭買票，票 買煞，�� 叫我入去月台等駛去羅東的火車，這時陣，我閣真歹 勢的講：「我毋知影月台欲按怎行？",
    "paragraph_id": 66
  },
  {
    "title": "圳溝邊上媠的風景",
    "author": "賴玉絲",
    "text": "」�� 三个，妳看我，我看 妳，精差無共我掔17落爾爾，結果真無奈的去買三張月台票，  送我去往羅東的月台坐車，等我咧欲上車，�� 三个才無意仔無  15 �� khat ⭬ 舀  16 參詳 tsham-siông 又唸作 tsham-siâng ⭬ 商量、交換意見。17 掔 khian ⭬ 投擲、扔。圳溝邊上媠的風景-內頁-2校0623.",
    "paragraph_id": 67
  },
  {
    "title": "圳溝邊上媠的風景",
    "author": "賴玉絲",
    "text": "indd 27 2021/6/25 下午1:46 28 圳溝邊上媠的風景  意講：「到羅東愛會記得落車若坐對花蓮去，嘛無妳法囉！」  我講到遮，阮逐家攏笑甲東倒西歪，目睭邊仔的皺紋一條  一條攏趖18趖出來矣！時間過了誠緊，目一下��，當時彼个戇 頭戇腦的查某囡仔，這馬變甲真好膽，「單槍匹馬」欲去佗就 去佗！練著一把揣路的好工夫！講起來我愛真感謝我遐的好朋 友，彼當時願意共我相伨啦！",
    "paragraph_id": 68
  },
  {
    "title": "圳溝邊上媠的風景",
    "author": "賴玉絲",
    "text": "人講：「在家靠爸母，出外靠朋友」，我平時看著人攏笑  微微，真罕咧佮朋友冤家，嘛定定受著朋友的幫助，實在誠感 恩天公伯到處賜予我的好因緣啦！佇遮，我欲借阮阿公定定咧 講的彼句話來做一个結束。∼感謝天地賜福∼   108.04.17.18 趖 sô ⭬ 蛇、蟲類爬行的動作。圳溝邊上媠的風景-內頁-2校0623.",
    "paragraph_id": 69
  },
  {
    "title": "圳溝邊上媠的風景",
    "author": "賴玉絲",
    "text": "indd 28 2021/6/25 下午1:46 圳溝邊上媠的風景 29  圳溝邊上媠的風景  若是有人問起「圳溝1邊上媠2的風景是啥物？」我會講是  彼陣佇遐洗衫的查某人啦！",
    "paragraph_id": 70
  },
  {
    "title": "圳溝邊上媠的風景",
    "author": "賴玉絲",
    "text": "這馬的人洗衫真利便，共欲洗的衫擲擲落去洗衫機內底，  閣倒一寡仔洗衫精落去，機器的開關共揤3一下，就據在伊去  1 圳溝 tsùn-kau ⭬ 溝渠  2 媠 suí ⭬ 漂亮  3 揤 tshı ̍h ⭬ 按  圳溝邊上媠的風景-內頁-2校0623.indd 29 2021/6/25 下午1:46 30 圳溝邊上媠的風景  洗衫囉！若聽著洗衫機嗶三聲，就是伊通知你衫洗好囉！聽好 共衫提起來晾矣！",
    "paragraph_id": 71
  },
  {
    "title": "圳溝邊上媠的風景",
    "author": "賴玉絲",
    "text": "猶有閣較先進的，連晾都免晾4，衫洗好直接就烘予焦5，  啥物代誌嘛免做，就有清氣6衫通穿矣！實在方便甲袂講咧！佮以早的人比起來，實在是「一丈差九尺」啦！以早的查某人才無遐爾7好空咧！日時的穡頭無閒煞，著  愛趕緊煮暗頓，等甲逐家食飽，碗箸、盤仔收好洗好，了後， 閣愛等規家伙仔的人身軀洗煞，才捀8著一跤桶的垃圾衫去圳 溝邊洗。",
    "paragraph_id": 72
  },
  {
    "title": "圳溝邊上媠的風景",
    "author": "賴玉絲",
    "text": "若熱天，穿短褲，徛佇圳溝底洗衫，較涼嘛較好弄衫，彼  烏汁汁的雪文泡9無兩下手就弄掉矣！毋過熱天的圳溝邊蠓  4 晾 nê ⭬ 把東西吊掛起來曝晒  5 焦 ta ⭬ 乾  6 清氣 tshing-khì ⭬ 乾淨  7 遐爾 hiah-nī ⭬ 那麼  8 捀 phâng ⭬ 用手端著  9 雪文泡 sap-bûn-pho ⭬ 肥皂泡  圳溝邊上媠的風景-內頁-2校0623.",
    "paragraph_id": 73
  },
  {
    "title": "圳溝邊上媠的風景",
    "author": "賴玉絲",
    "text": "indd 30 2021/6/25 下午1:46 圳溝邊上媠的風景 31  仔10真厚，只好那洗那拍蠓，有當時仔若看著圳溝底有水蛇泅 過11來，就趕緊銆距12起去石枋頂，等甲伊泅過，才閣徛落圳溝 底繼續洗衫；若是寒天，霜風陣陣吹，寒甲爍爍顫13，逐家喙 裡喝冷，洗衫的時間若到，嘛是隨人捀著一桶衫去到圳溝邊，  那洗那開講！",
    "paragraph_id": 74
  },
  {
    "title": "圳溝邊上媠的風景",
    "author": "賴玉絲",
    "text": "會記得我三、四歲的時，有一擺14暗時，綴15阿母去溝仔  墘洗衫，因為猶細漢，無法度共阿母鬥洗衫，干焦跍佇16圳溝 邊看逐家洗衫，聽大人開講兼承話鬚17，時間一下久，我煞咧 啄龜，一下無小心，規个人煞栽落去圳溝底，好佳哉，溝仔水 無深，阿母共我搝起來，緊��我轉去換衫仔褲，換好了後，閣 緊共我「收驚」，按呢就無代誌矣！",
    "paragraph_id": 75
  },
  {
    "title": "圳溝邊上媠的風景",
    "author": "賴玉絲",
    "text": "10 蠓仔 báng-á ⭬ 蚊子  11 泅過 siû-kuè ⭬ 游過  12 銆距 peh ⭬ 爬  13 爍爍顫 sih-sih-tsùn ⭬ 身體因受寒而抖動  14 一擺 tsı ̍t-pái ⭬ 一次  15 綴 tuè ⭬ 跟  16 干焦跍佇 kan-na khû tī ⭬ 只是蹲在……  17 承話鬚 sîn-uē-tshiu ⭬ 聽別人說話  圳溝邊上媠的風景-內頁-2校0623.",
    "paragraph_id": 76
  },
  {
    "title": "圳溝邊上媠的風景",
    "author": "賴玉絲",
    "text": "indd 31 2021/6/25 下午1:46 32 圳溝邊上媠的風景  講著「收驚」，阿母嘛有伊的一套，伊會先攑三支清香共  佛祖拜拜，稟報「受驚者」的狀況，然後提一領囡仔衫佇手 裡，手閣囥咧受驚者的頭殼頂，喙裡唸：「某乜人18轉來，某 乜人轉來，三魂七魄齊齊轉來，三魂七魄齊齊轉來⋯⋯」喙那 唸，手那踅，唸三遍了後，最後閣佇囡仔的胸前捋捋咧，按呢 就好囉！",
    "paragraph_id": 77
  },
  {
    "title": "圳溝邊上媠的風景",
    "author": "賴玉絲",
    "text": "後來我結婚生囝矣，若轉去後頭厝蹛，細漢嬰仔暗時 毋睏嘛嘛吼，阿母嘛用這招來共阿孫仔收驚，有當時仔閣真有 效喔！嬰仔一醒到天光！這馬的人，若欲揣朋友開講，定定咧講：咱來去「啉咖  啡，聊是非。」啊若以早的人嘛是有這種所在，彼是佗位呢？彼就是圳溝邊的洗衫仔場啦！去洗衫的人，會一爿洗衫，一爿 開講，逐家伙仔的精彩故事，就對遮湠開19囉！",
    "paragraph_id": 78
  },
  {
    "title": "圳溝邊上媠的風景",
    "author": "賴玉絲",
    "text": "⋯⋯翁仔某的 故事、大家新婦20的故事、大嫂小姑的故事、同姒仔21的故 事、爸仔囝的故事⋯⋯等等，只要是戲台頂有搬過的齣頭22，  18 某乜人 bóo-mí-lâng ⭬ 某人  19 對遮湠開 tuì-jia-thuànn--khui ⭬ 從這裡蔓延擴大  20 大家新婦 ta-ke-sin-pū ⭬ 婆婆和媳婦  21 同姒仔 tâng-sāi-á ⭬ 妯娌  22 齣頭 tshut-thâu ⭬ 劇目、戲碼。",
    "paragraph_id": 79
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 32 2021/6/25 下午1:46 圳溝邊上媠的風景 33  佇這个圳溝邊的人生小舞台攏會當聽著。是啦！人生的舞台，有喜就有悲，有合就有離，歲月如流  水，一去不回頭。「滄海變桑田」，世事變幻莫測，這馬轉去 庄跤，彼條圳溝已經變成一條大車路囉！彼陣捌佇23遐洗過衫 的人呢？有的干焦24會當留踮記憶中，三不五時提出來餾餾25 的啦！110.03.",
    "paragraph_id": 80
  },
  {
    "title": "圳溝邊上媠的風景",
    "author": "賴玉絲",
    "text": "09  23 捌佇 bat tī ⭬ 曾經在  24 干焦 kan-na ⭬ 只有  25 餾餾 liū-liū ⭬ 複習、重提。圳溝邊上媠的風景-內頁-2校0623.indd 33 2021/6/25 下午1:46 34 圳溝邊上媠的風景  傳家寶被  古早人講：「早日不成天」，一點仔都無毋著，前一站仔  真翕熱1，若蓋棉被，攏睏甲規身軀汗。",
    "paragraph_id": 81
  },
  {
    "title": "圳溝邊上媠的風景",
    "author": "賴玉絲",
    "text": "彼工，透早起來，看 著日頭出甲誠猛2，我就想講規氣共棉被曝曝咧，厚被通好收 起來矣！我未曾食早頓，就趕緊共被單剝去洗，佇洗被單的時陣，  1 翕熱 hip-jua̍h ⭬ 悶熱  2 誠猛 tsiânn mé ⭬ 形容陽光很強  圳溝邊上媠的風景-內頁-2校0623.indd 34 2021/6/25 下午1:46 傳家寶被 35  我就先共彼領棉襀被提起去樓尾頂曝矣！",
    "paragraph_id": 82
  },
  {
    "title": "圳溝邊上媠的風景",
    "author": "賴玉絲",
    "text": "人講：「未食五日節 粽，破裘毋甘放！」毋過，我想講五日節嘛差不多欲到矣，遮 的厚被應當會使收囉！等到彼領被單洗好，我就趕緊提去樓尾頂曝，晾好了後，  入來到厝，才想著猶未食早頓，就簡簡單單攢一寡物件來食， 當咧食的時，敢若有聽著外口 phin phin phiang3 phiang3 的落 雨聲，我共窗仔拍開，一看！哎唷，阿娘喂，哪會咧落雨！",
    "paragraph_id": 83
  },
  {
    "title": "圳溝邊上媠的風景",
    "author": "賴玉絲",
    "text": "雨 勢閣袂細，我緊捎一頂帽仔遮雨，鞋仔嘛無換，厝內淺拖仔穿 咧，鎖匙攑咧，三步併做兩步走，趕緊坐電梯去厝尾頂囉！來到厝尾頂，我嘛看著幾若个厝邊，逐家攏傱3去收棉被  佮收被單，我蹛4的社區，佇厝尾頂除了設有曝被的所在，嘛 設有一間泡茶間，佮一个涼亭仔。",
    "paragraph_id": 84
  },
  {
    "title": "圳溝邊上媠的風景",
    "author": "賴玉絲",
    "text": "這時陣，逐家手攏共予雨沃 澹5去的棉被佮被單��6咧，徛佇涼亭仔跤覕雨，閣喝講：「拄  3 傱 tsông ⭬ 慌亂奔忙  4 蹛 tuà ⭬ 居住  5 沃澹 ak-tâm ⭬ 淋溼、澆溼。6 �� mooh ⭬ 緊抱、緊貼。圳溝邊上媠的風景-內頁-2校0623.",
    "paragraph_id": 85
  },
  {
    "title": "圳溝邊上媠的風景",
    "author": "賴玉絲",
    "text": "indd 35 2021/6/25 下午1:46 36 圳溝邊上媠的風景  才7明明日頭出遐大，哪會雄雄落這潑雨，天公伯仔實在真愛 創治人！今這聲麻煩囉！」  逐家喙唸罔唸，嘛只好共�� 的棉被提提����轉去。干焦我  徛佇亭仔跤，目睭看對天頂去，向望天公伯仔大發慈悲，趕緊 共雨收轉去，順紲8送我一寡日頭光，通好曝這領棉襀被。我雙手��著澹去的老棉襀被，就想著這領被的故事。",
    "paragraph_id": 86
  },
  {
    "title": "圳溝邊上媠的風景",
    "author": "賴玉絲",
    "text": "這領  老棉襀被至少有四十外冬的歷史囉！四十外冬的老棉襀被是按 怎我會毋甘共伊擲挕捒呢？因為對我來講，伊是阮兜的「傳家 寶被」。猶會記得四十外冬前，我對庄跤來到台北，阮阿叔介紹我  去一間公司上班，拄去的月給，一個月才一千捅箍爾爾，雖然 無偌濟錢，毋過有一份工課通做，嘛歡喜甲袂顧裡！阮有一个同事�� 兜9有咧賣真真正正鴨毛做的棉襀被，伊  7 拄才 tú-tsiah ⭬ 剛才、不久以前。",
    "paragraph_id": 87
  },
  {
    "title": "圳溝邊上媠的風景",
    "author": "賴玉絲",
    "text": "8 順紲 sūn-suà ⭬ 順便  9 �� 兜 in tau ⭬ 他們家、居住所。圳溝邊上媠的風景-內頁-2校0623.indd 36 2021/6/25 下午1:46 傳家寶被 37  問我欲買無？我問伊：「一領偌濟錢？」伊講：「六百箍」， 我聽著了後，目睭褫10甲大大蕊，喙舌吐甲長長長，講：「愛 遐爾貴喔！」伊講：「貴是貴，但是蓋起來真燒烙喔！",
    "paragraph_id": 88
  },
  {
    "title": "圳溝邊上媠的風景",
    "author": "賴玉絲",
    "text": "」我心 內雖然嫌貴，毋過，想一下倒轉，阮阿媽愈老愈驚寒，我若買 一領蓋著真燒的棉襀被轉去孝敬伊，阿媽一定會真歡喜。想起古早，佇當寒的冬天，阿媽平時攏會捾11著一跤火  熥12，人行到佗，火熥就捾到佗；佇下暗時，若欲睏矣，嘛會 用柴火燃燒水，共水龜入予飽滇13，閣囥佇棉襀被內，按呢才 有法度安穩仔睏！彼領棉襀被若無先用水龜共伊焐予燒，若鑽 入去棉襀被內，喙裡攏會喝一聲：「哎唷！哪會遮爾冷！",
    "paragraph_id": 89
  },
  {
    "title": "圳溝邊上媠的風景",
    "author": "賴玉絲",
    "text": "」伊 喙裡喝冷，嘛是一直鑽入去冷冰冰的棉襀被內底，上緊嘛著愛 規點鐘久，才小可有一寡拉圇仔燒14的感覺。阮細漢的時，我和小妹仔攏佮阿媽睏，阿媽若先去睏，一  10 褫 thí ⭬ 張開、展開。11 捾 kuānn ⭬ 提、拿。12 火熥 hué-thang ⭬ 用來取暖的火爐  13 滇 tīnn ⭬ 充滿、填滿。14 拉圇仔燒 lâ-lûn-á-sio ⭬ 溫溫的、微溫而不熱。",
    "paragraph_id": 90
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 37 2021/6/25 下午1:46 38 圳溝邊上媠的風景  下仔久了後，阮才鑽入被內，按呢阮就袂喝寒矣，因為阿媽是 阮的─「大-粒-水-龜」。阮若鑽入去棉被內，攏嘛共阿媽攬 牢牢，毋但是手伸過爾爾，連跤嘛共阿媽扱牢牢，阿媽講阮兩 个姊妹仔敢若蜈蜞15咧，若鑽入被底就共伊扱牢牢16，仙剝都 剝袂開。",
    "paragraph_id": 91
  },
  {
    "title": "圳溝邊上媠的風景",
    "author": "賴玉絲",
    "text": "阮阿媽古早有縛跤17，跤捗18 較細，阮姊妹仔若鑽入被  內，攏用阮的跤去抐阿媽的跤，阿媽的跤予阮兩个姊妹仔的跤 黜來黜去19，敢若像佇棉被底用跤指頭仔耍走相掠咧！拄頭 仔，阿媽攏會予阮兩个姊妹仔耍一睏仔，啊若耍甲傷毋是款 矣，強欲起相踢，阿媽就會喝講：「好睏矣！莫閣耍矣！」這 馬想起來，彼嘛是一種簡單的幸福啦！",
    "paragraph_id": 92
  },
  {
    "title": "圳溝邊上媠的風景",
    "author": "賴玉絲",
    "text": "想到遮，我殘殘六百箍就共開落去，真「ah-sa2-lih」，攏  無講價，就共阮同事買一領「羽毛被」。提轉去厝，阮阿嬤看  15 蜈蜞 ngôo-khî ⭬ 水蛭、螞蝗。16 扱牢牢 khı ̍p-tiâu-tiâu ⭬ 死命地抓住不放  17 縛跤 pa̍k-kha ⭬ 纏足  18 跤捗 kha-pôo ⭬ 腳掌、腳丫子。19 黜來黜去 thuh-lâi-thuh-khi ⭬ 爭奪、競爭。",
    "paragraph_id": 93
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 38 2021/6/25 下午1:46 傳家寶被 39  著我買一領「羽毛被」欲予伊，心內歡喜甲袂講咧；毋過，問 了價數了後，伊煞講：「無彩錢，錢歹趁，後擺毋通亂買。」 佇彼年的冬天，我看阿媽猶是蓋伊彼領重閣袂燒的老棉被，我 看著按呢，就共阮阿媽講：「阿媽，棉被買轉來，就是欲蓋  的，毋是欲買轉來囥的！你哪會『被做被寒，人做人冷』 咧？",
    "paragraph_id": 94
  },
  {
    "title": "圳溝邊上媠的風景",
    "author": "賴玉絲",
    "text": "」阿媽講：「我這馬蓋的這領棉襀被猶誠燒，新的閣囥 咧！留咧後擺才蓋啦。」後來，阿媽煞去做仙矣！伊將彼領棉 被留予阮阿母，阮阿母嘛毋甘蓋，等到我欲嫁的時，阮阿母才 共彼領棉襀被，原封不動予我做嫁粧。序大人的勤、儉佮對囝 兒孫的愛，這馬想起來，實在予我感覺真燒烙閣足感動啦！講到遮，咱閣越頭轉來，講我按怎處理這領已經半澹焦20  的棉襀被。",
    "paragraph_id": 95
  },
  {
    "title": "圳溝邊上媠的風景",
    "author": "賴玉絲",
    "text": "佇我蹛的社區，樓尾頂彼間泡茶間，平時是欲予 社區的人開講兼泡茶用的，彼工，煞變做我「曝被」的所在！我徛佇亭仔跤等一下仔，看天頂的雲走誠緊，雨敢若毋停呢！我只好共這領澹溼的棉襀被��去泡茶間，共棉襀被披開，囥佇 泡茶間的桌仔頂，閣轉去阮兜，攑一支電風來共伊吹，經過一 睏仔了後，雨煞停矣！日花仔閣出來囉！我心內真歡喜，想講  20 半澹焦 puàn-tâm-ta ⭬ 部分溼、不完全的乾。",
    "paragraph_id": 96
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 39 2021/6/25 下午1:47 40 圳溝邊上媠的風景  天公伯仔應該有聽著我的祈禱！我猶未共天公伯仔說多謝，就 趕緊共棉被��出去曝囉！彼工我一直踮佇泡茶間，毋敢落樓轉去厝裡歇睏，天頂的  風真透，雲嘛走甲誠緊，我驚雨若閣來，按呢毋著─「泄尿換 滲屎21」─棉襀被若愈曝愈澹，就真費氣囉！曝無偌久，一片雲飛過來，雨閣滴滴答答落落來矣！",
    "paragraph_id": 97
  },
  {
    "title": "圳溝邊上媠的風景",
    "author": "賴玉絲",
    "text": "我趕  緊共棉襀被收入來。今仔日的日頭，敢若欲佮我滾耍笑呢？一 下仔出日頭一下仔落雨，我嘛綴著日頭公的跤步，看著雨霎 仔22來矣，我就緊共棉襀被收入來，看著雨停矣，我就緊閣共 棉襀被��出去弄風，六出六入了後，耐力十足的我，到落尾嘛 認輸矣！只好雙手合掌共天公伯仔拜託，我講：「天公伯仔，  拜託你莫閣落雨矣，好無？我無想欲佮日頭公耍覕相揣23矣！拜託賜我日頭光，予我這領棉襀被會當曝予焦，拜託！",
    "paragraph_id": 98
  },
  {
    "title": "圳溝邊上媠的風景",
    "author": "賴玉絲",
    "text": "拜 託！」  21 泄尿換滲屎 tshuā-jiō uānn siàm-sái ⭬ 形容越換越糟糕  22 雨霎仔 hōo-sap-á ⭬ 細雨  23 覕相揣 bih-sio-tshuē ⭬ 捉迷藏  圳溝邊上媠的風景-內頁-2校0623.indd 40 2021/6/25 下午1:47 傳家寶被 41  到彼下晡二點半以後，天變較清，雲漸漸飛走囉！",
    "paragraph_id": 99
  },
  {
    "title": "圳溝邊上媠的風景",
    "author": "賴玉絲",
    "text": "日頭光  才歹勢歹勢探頭出來，共日花仔送對我的棉襀被頂面。到欲暗仔，我上珍惜的棉襀被，摸起來已經袂溡溡24囉！一粒袂安穩的心才放落來，等另工，日頭較猛的時陣，才閣�� 出來曝曝咧！按呢，我的「傳家寶被」總算會當收起來囉！最近，我食飽傷閒，閣定定咧想一項代誌，我這領「傳家  寶被」，到底是欲傳予阮查某囝抑是阮後生呢？108.05.28  24 溡溡 tshî-tshî ⭬ 潮溼的、溼潤的。",
    "paragraph_id": 100
  },
  {
    "title": "圳溝邊上媠的風景",
    "author": "賴玉絲",
    "text": "圳溝邊上媠的風景-內頁-2校0623.indd 41 2021/6/25 下午1:47 42 圳溝邊上媠的風景  風鼓  前幾工，我轉去宜蘭的庄跤，看著厝邊的稻仔已經咧抽穗  矣，閣無偌久，就欲會使割稻仔囉！",
    "paragraph_id": 101
  },
  {
    "title": "圳溝邊上媠的風景",
    "author": "賴玉絲",
    "text": "講著割稻仔，就予我想著 農家作穡人1的艱苦，對犁田開始，一直到粟仔曝焦了後，愛 閣一畚箕2一畚箕的共粟仔送起去「風鼓」頂面「去蕪存 菁」，毋知愛經過偌濟人的心血，才有法度完成「收粟入倉」  1 作穡人 tsoh-sit-lâng ⭬ 農夫  2 畚箕 pùn-ki ⭬ 掃地時盛塵土、垃圾的工具。圳溝邊上媠的風景-內頁-2校0623.",
    "paragraph_id": 102
  },
  {
    "title": "圳溝邊上媠的風景",
    "author": "賴玉絲",
    "text": "indd 42 2021/6/25 下午1:47 風鼓 43  的工課。",
    "paragraph_id": 103
  },
  {
    "title": "圳溝邊上媠的風景",
    "author": "賴玉絲",
    "text": "古早的風鼓是用木枋做的一个圓的空心鼓形的工具，一組  看起來不止仔大組，除了頂懸囥粟仔的漏斗以外，閣有風鼓箱 仔，箱仔內底有扇葉仔佮一支「轉軸3」，彼支「轉軸」是用 鐵仔做的，愛有一个人徛佇風鼓邊仔，用力絞轉軸，風才會大 港4，遮的風會共對漏斗漏落來的粟仔，按照�� 的��5佮冇6，  分漏落去無仝的所在，��的會當交農會抑是入粟倉，冇的提來 飼雞仔、鴨仔，上尾溜的草屑仔，就燒燒的做火烌抑是共伊 抔7（put）去田底做肥料，一點仔都袂使拍損8去！",
    "paragraph_id": 104
  },
  {
    "title": "圳溝邊上媠的風景",
    "author": "賴玉絲",
    "text": "這馬若看著風鼓這種物件，攏感覺真親切！想欲倚去共伊  摸摸看看咧！嘛會予我想起古早綴咧阿爸阿母的身邊看�� 拍拚 作穡的情景，風鼓這種物件，這馬已經罕咧看著囉！3 轉軸 tńg-tı ̍k ⭬ 可以轉動的軸心  4 大港 tuā-káng ⭬ 形容風勢或水流量很大  5 �� tīng ⭬ 硬的、堅實的。",
    "paragraph_id": 105
  },
  {
    "title": "圳溝邊上媠的風景",
    "author": "賴玉絲",
    "text": "6 冇 phànn ⭬ 鬆軟  7 抔 put ⭬ 把東西掃成堆再撥進容器中  8 拍損 phah-sńg ⭬ 浪費、蹧蹋。圳溝邊上媠的風景-內頁-2校0623.indd 43 2021/6/25 下午1:47 44 圳溝邊上媠的風景  講到遮，我心那想，手那寫，一首佮風鼓有關係的詩，就  寫出來囉！",
    "paragraph_id": 106
  },
  {
    "title": "圳溝邊上媠的風景",
    "author": "賴玉絲",
    "text": "〈風鼓〉  風鼓風鼓大腹肚  會曉歕9風袂拍鼓  腹肚圓圓欲食粟  ��的冇的分兩爿  ��的提去糶10大粟  阿爸換錢予阮用  冇的提去飼閹雞11  閹雞大隻掠去賣  風鼓風鼓若唱歌  阮的生活就快活  我這首詩寫煞，就拜託阮這班足熱心的忠義學長共我修  改，忠義學長人誠認真，台語文的底蒂嘛真好，我若有寫毋  9 歕 pûn ⭬ 吹  10 糶 thiò ⭬ 賣出穀物  11 閹雞 iam-ke/iam-kue ⭬ 被閹割過的公雞  圳溝邊上媠的風景-內頁-2校0623.",
    "paragraph_id": 107
  },
  {
    "title": "圳溝邊上媠的風景",
    "author": "賴玉絲",
    "text": "indd 44 2021/6/25 下午1:47 風鼓 45  著12的字，伊攏會幫我改。改好了後，我就閣重寫一改，才鋪 佇 line 的族群頂懸，予逐家參考。教阮台語文的東老師，教課 認真，人嘛真心適13，看著我這个菜鳥仔學生寫的詩，伊嘛 「詩興大發」，共我彼首詩改了閣較媠，閣較有滋味。",
    "paragraph_id": 108
  },
  {
    "title": "圳溝邊上媠的風景",
    "author": "賴玉絲",
    "text": "老師是按呢寫的：  〈風鼓〉  風鼓風鼓大腹肚  會曉唱歌袂拍鼓  大喙開開等食補  逐擺做工無嫌苦  粟仔落喙用風哺  好䆀揀開免傷顧  ��的冇的分兩路  若像善惡無仝途  ��粟大盤來厝估  12 毋著 m̄-tio̍h ⭬ 不對  13 心適 sim-sik ⭬ 有趣  圳溝邊上媠的風景-內頁-2校0623.",
    "paragraph_id": 109
  },
  {
    "title": "圳溝邊上媠的風景",
    "author": "賴玉絲",
    "text": "indd 45 2021/6/25 下午1:47 46 圳溝邊上媠的風景  糶完收錢橐14踮褲  賰的留咧家己度  囥入米甕做財庫  冇粟送予閹雞啄  暝準日食穩有福  飼肥雞販掠去剁  換錢來開真快樂  哈哈！會當踮遮爾好的學習環境，用台語文練習寫古早的  故事，實在是真幸福啦！107.06.",
    "paragraph_id": 110
  },
  {
    "title": "圳溝邊上媠的風景",
    "author": "賴玉絲",
    "text": "30 東老師修改版  14 橐 lok ⭬ 將某物裝入某袋類之中  圳溝邊上媠的風景-內頁-2校0623.indd 46 2021/6/25 下午1:47 踅餅店，揣記持 47  踅 1餅店，揣 2記持 3  宜蘭是一个好所在，逐擺對板橋轉去，攏去「市府轉運  站」坐「首都客運」的車，車若出「雪山磅空4」，我就看著 一片予人感覺真歡喜的景緻。毋過，別人若共我問：「恁宜蘭 到底佗位較好耍？",
    "paragraph_id": 111
  },
  {
    "title": "圳溝邊上媠的風景",
    "author": "賴玉絲",
    "text": "」我定定講袂出來，因為我逐擺轉去宜蘭，  1 踅 se̍h ⭬ 來回走動轉動  2 揣 tshuē ⭬ 尋找  3 記持 kì-tî ⭬ 記憶  4 磅空 pōng-khang ⭬ 隧道  圳溝邊上媠的風景-內頁-2校0623.indd 47 2021/6/25 下午1:47 48 圳溝邊上媠的風景  攏直接轉去厝裡看阿爸佮阿母，除了厝的四箍圍仔的田園以 外，其他的所在實在真罕咧行跤到啦！",
    "paragraph_id": 112
  },
  {
    "title": "圳溝邊上媠的風景",
    "author": "賴玉絲",
    "text": "前幾年仔，老爸走囉！今年的七月，阿母嘛去做仙矣！轉去宜蘭的次數就減少囉！前一站仔，朋友倩5一台遊覽車，相招講欲去宜蘭��迌6，  問我欲參加無？我一聲就共答應，因為阿母走囉，我心內較無 掛礙7，較會使開始綴人「遊山玩水」矣！出發彼一工，逐家早早就上車，佇遊覽車頂，毋管有熟似  抑是無熟似，攏有咧相借問，車內鬧熱滾滾，主持人講笑詼， 拍抐涼8，閣有 kha la oo khe 唱歌，氣氛誠鬧熱。",
    "paragraph_id": 113
  },
  {
    "title": "圳溝邊上媠的風景",
    "author": "賴玉絲",
    "text": "佇車外，一 幕一幕的景緻向後爿一直飛過，沿路的景緻我攏真熟似，只是 心內有某種失落的感覺。但是，我共家己講，既然欲出來�� 迌，就愛共心放予開，歡歡喜喜才著啦！這馬有真濟人定定坐遊覽車去��迌，若共�� 問講；「你出  5 倩 tshiànn ⭬ 聘僱、僱用。6 ��迌 tshit-thô ⭬ 遊玩  7 掛礙 kuà-gāi ⭬ 掛心、牽掛。",
    "paragraph_id": 114
  },
  {
    "title": "圳溝邊上媠的風景",
    "author": "賴玉絲",
    "text": "8 拍抐涼 phah-lā-liâng ⭬ 閒扯、講風涼話。圳溝邊上媠的風景-內頁-2校0623.indd 48 2021/6/25 下午1:47 踅餅店，揣記持 49  去��迌有看著啥？」�� 會應講：「曷知！啊就綴倯綴倯9啦！」 所以有一句「順口溜」叫做：「上車睡覺，落車尿尿，看著啥 物？莫名其妙！",
    "paragraph_id": 115
  },
  {
    "title": "圳溝邊上媠的風景",
    "author": "賴玉絲",
    "text": "」  彼工，逐家綴遊覽車那行那耍10，回程中，遊覽車閣停佇一  間名產店的店口，伊是咧賣宜蘭餅的店，我對遐賣的餅沒啥物 興趣，但是嘛是綴人11落車去踅踅咧！彼間餅店除了賣糕仔餅 仔以外，展覽櫥仔猶閣排著足濟古早做粿和做糕仔的模仔，予 逐家參觀，我看著遐的物件，目睭規个金起來！哇！古早阮綴 佇阿母的身軀邊做粿、做糕仔的情景，規个攏浮出腦海中囉！猶會記得，古早若過年過節，攏會做粿12。",
    "paragraph_id": 116
  },
  {
    "title": "圳溝邊上媠的風景",
    "author": "賴玉絲",
    "text": "若欲做粿，除  了愛先浸米、洗米以外，閣愛用石磨仔挨粿，是足厚工的代 誌，攏愛足濟人鬥相共，才會當磨出幼麵麵的粿漿！",
    "paragraph_id": 117
  },
  {
    "title": "圳溝邊上媠的風景",
    "author": "賴玉絲",
    "text": "磨好的粿 漿用粿袋仔袋著，袋仔口用索仔縛絚13了後，閣共伊囥咧椅條  9 綴倯綴倯 tuè-sông-tuè-sông ⭬ 傻傻跟著別人走  10 耍 sńg ⭬ 玩  11 綴人 tuè-lâng ⭬ 跟著別人  12 粿 kué ⭬ 指用糯米或粳米等做成的食品  13 縛絚 pa̍k-ân ⭬ 綁緊  圳溝邊上媠的風景-內頁-2校0623.",
    "paragraph_id": 118
  },
  {
    "title": "圳溝邊上媠的風景",
    "author": "賴玉絲",
    "text": "indd 49 2021/6/25 下午1:47 50 圳溝邊上媠的風景  頂，用扁擔對中央硩14過，扁擔雙頭閣用索仔縛絚，才閣用一 粒大粒石頭共粿漿的水硩出來，經過真濟遍的反爿15硩壓，粿 粞16才算完成。",
    "paragraph_id": 119
  },
  {
    "title": "圳溝邊上媠的風景",
    "author": "賴玉絲",
    "text": "粿粞完成了後，阿母就提一寡仔17粿粞，用手共揤予扁，  囥咧鼎底用滾水燙予熟，叫做「粿酺（pôo）」，「粿酺」黏黏 ����18，親像「粿」仝款，共遮的「粿酺」提來佮其他的粿粞 撋撋咧，粿做起來才會軟��閣好食啦！",
    "paragraph_id": 120
  },
  {
    "title": "圳溝邊上媠的風景",
    "author": "賴玉絲",
    "text": "若欲做紅龜粿，粿粞內底愛囥一寡紅朱膏落去撋19，若欲  做草仔粿，粿粞內底愛囥已經處理過的鼠麴草落去撋，阿母逐 遍咧撋粿的時陣攏真用力，做甲規个額頭攏是汗，阿母講： 「撋粿愛用力，做出來的粿才會��。",
    "paragraph_id": 121
  },
  {
    "title": "圳溝邊上媠的風景",
    "author": "賴玉絲",
    "text": "粿內底平常包的餡有甜的 佮鹹的兩種，甜的包的是紅豆沙，鹹的包的是菜脯米，一粒一  14 硩 teh ⭬ 壓  15 反爿 píng-pîng ⭬ 翻轉  16 粿粞 kué-tshè ⭬ 糯米磨成漿後，裝在布袋裡頭，壓上石頭把水分過濾掉，使米 漿變成固體狀。",
    "paragraph_id": 122
  },
  {
    "title": "圳溝邊上媠的風景",
    "author": "賴玉絲",
    "text": "17 一寡仔 tsı ̍t-kuá-á ⭬ 一點點  18 ���� khiū-khiū ⭬ 食物柔軟有彈性  19 撋 nuá ⭬ 以手用力推揉、搓揉。圳溝邊上媠的風景-內頁-2校0623.indd 50 2021/6/25 下午1:47 踅餅店，揣記持 51  粒包好了後，才囥佇粿模仔頂揤揤予平，然後一塊一塊囥佇粿 葉仔頂面，最後排佇籠床內底，籠床才閣囥佇大鼎炊。",
    "paragraph_id": 123
  },
  {
    "title": "圳溝邊上媠的風景",
    "author": "賴玉絲",
    "text": "最後， 甜甜、����、軟軟閣芳芳的粿總算完成囉！每擺阿母做粿的時，阮足想欲佇伊的身軀邊鬥相共，但是  阿母有當時仔會講阮是咧邊仔纏跤絆手，那耍那��迌，所以上 加是予阮洗粿葉仔，剪粿葉仔而已，賰20的做粿的工課，伊攏 家己來，無愛阮插手。這馬想起來，阿母無愛阮插手的原因， 是毋是阮猶細漢，毋但撋粿的力頭無夠，做出來的粿形嘛袂 媠，過節愛拜拜，粿形若做袂媠，對神明是大不敬啦！",
    "paragraph_id": 124
  },
  {
    "title": "圳溝邊上媠的風景",
    "author": "賴玉絲",
    "text": "誠可惜，阿母做粿的真功夫我無共抾起來，這馬，若去菜  市仔看著烏草仔龜，會共買兩个仔轉來食看覓，但是較食嘛是 感覺閣欠一味！欠一味阿母彼種燒烙21的滋味啦！108.12.04  20 賰 tshun ⭬ 剩餘  21 燒烙 sio-lō ⭬ 溫暖、暖和。圳溝邊上媠的風景-內頁-2校0623.",
    "paragraph_id": 125
  },
  {
    "title": "圳溝邊上媠的風景",
    "author": "賴玉絲",
    "text": "indd 51 2021/6/25 下午1:47 52 圳溝邊上媠的風景  挽松茸  最近若去菜市仔買菜，看著菜架仔頂懸若有人賣松茸（洋  菇），我攏會共伊買一盒轉來！一盒內底才十幾粒爾爾1，價數 就愛六、七十箍，若共伊算斤的話，一斤可能愛兩百外箍2， 算起來是無俗啦！但是我真愛買，毋是我誠愛食松茸，我是佇 買「回憶」，咧揣3細漢時彼盤「松茸炒蒜仔」的滋味啦！",
    "paragraph_id": 126
  },
  {
    "title": "圳溝邊上媠的風景",
    "author": "賴玉絲",
    "text": "1 爾爾 niā-niā ⭬ 而已  2 兩百外箍 lióng pah guā khoo ⭬ 二百多元的意思  3 揣 tshuē/tshē ⭬ 尋找  圳溝邊上媠的風景-內頁-2校0623.",
    "paragraph_id": 127
  },
  {
    "title": "圳溝邊上媠的風景",
    "author": "賴玉絲",
    "text": "indd 52 2021/6/25 下午1:47 挽松茸 53  佇我細漢的時，阿爸佮阿母為著欲加趁一寡錢4晟養阮這  陣囡仔大漢，除了作田，只要會當趁錢的工課，�� 攏會去做， 佇遮濟工課當中，我感覺「種松茸」就是上艱苦的工課啦！種松茸不比種菜，毋是塗掘予鬆、菜籽仔掖5落去就好  囉！",
    "paragraph_id": 128
  },
  {
    "title": "圳溝邊上媠的風景",
    "author": "賴玉絲",
    "text": "種松茸是真厚工的大穡頭，拄頭仔愛起一間菇寮，彼間菇 寮到底是按怎起起來的，我實在無清楚，只知影阮阿爸愛倩真 濟人來鬥相共6，竹管仔厝起起來了後，紲落來7用稻草將厝頂 佮四箍圍仔共崁8予好勢，按呢一間粗批的菇寮就算完成囉！菇寮起起來了後，寮仔內底愛閣縛一層一層的竹管，做松  茸的床鋪，每層床鋪的懸度差不多六十公分左右，等規間竹仔 床鋪攏縛好勢了後，另外一項大穡頭閣等佇遐愛阮阿爸去做！",
    "paragraph_id": 129
  },
  {
    "title": "圳溝邊上媠的風景",
    "author": "賴玉絲",
    "text": "4 趁一寡錢 thàn-tsı ̍t-kuá-tsînn ⭬ 賺一些、少許錢。5 掖 iā ⭬ 撒  6 鬥相共 tàu-sann-kāng ⭬ 幫忙。幫助他人做事或解決困難。7 紲落來 suà--lo̍h-lâi ⭬ 接下來、接著。8 崁 khàm ⭬ 覆蓋  圳溝邊上媠的風景-內頁-2校0623.",
    "paragraph_id": 130
  },
  {
    "title": "圳溝邊上媠的風景",
    "author": "賴玉絲",
    "text": "indd 53 2021/6/25 下午1:47 54 圳溝邊上媠的風景  松茸的生長期上適合的溫度大概是 20℃左右，所以佇北  部若第二期的稻作收成了後，規田底的稻草攏袂使拍損9去， 真濟農民會先摠草10，一摠一摠的草徛11佇田底，親像咧徛衛 兵咧！等遮的草曝焦12了後，才用鐵牛仔車載轉去厝後爿的稻 埕疊草垺13，等日後寬寬仔用，會當提來燃火，抑是做其他的 用途！",
    "paragraph_id": 131
  },
  {
    "title": "圳溝邊上媠的風景",
    "author": "賴玉絲",
    "text": "阮阿爸想欲種松茸，佇稻仔割起來了後，伊就「全家總動  員」叫阮逐家鬥相共，共遮爾濟的稻草用鐵牛仔載轉去阮兜的 大稻埕，才閣用柴刀抑是大支塹刀共遮的草斬予一節一節，然 後才閣沃水14，逐工攏愛反草15，愛共一堆若山的草沃予澹糊 糊16，幾工了後，遮的草就會開始衝煙17囉！規稻埕攏會發出 一種無啥好鼻的臭味出來，按呢遮的草就發酵完成囉，會當做  9 拍損 phah-sńg ⭬ 浪費、蹧蹋。",
    "paragraph_id": 132
  },
  {
    "title": "圳溝邊上媠的風景",
    "author": "賴玉絲",
    "text": "10 摠草 tsáng-tsháu ⭬ 成束、成綑的草。11 徛 khiā ⭬ 站立  12 曝焦 pha̍k ta ⭬ 曬乾燥，沒有水分。13 疊草垺 tha̍h-tsháu-pû ⭬ 堆聚、累積成一層一層的草堆。14 沃水 ak-tsuí ⭬ 澆水  15 反草 píng-tsháu ⭬ 把稻草反覆翻轉  16 澹糊糊 tâm-kôo-kôo ⭬ 溼淋淋、溼答答。",
    "paragraph_id": 133
  },
  {
    "title": "圳溝邊上媠的風景",
    "author": "賴玉絲",
    "text": "17 衝煙 tshìng-ian ⭬ 冒升出的氣體  圳溝邊上媠的風景-內頁-2校0623.indd 54 2021/6/25 下午1:47 挽松茸 55  松茸的堆肥矣！紲落來工課嘛猶真濟咧！",
    "paragraph_id": 134
  },
  {
    "title": "圳溝邊上媠的風景",
    "author": "賴玉絲",
    "text": "愛共遮的爛糊糊的草，用沙  挑18，一挑一挑挑起去一層一層的菇床頂懸，大人無閒����， 阮這陣囡仔嘛綴人無閒，阮愛共對田底挖轉來的塗墼19敲予幼 幼，等菇菌攏囥佇爛草頂面了後，愛閣鋪一沿20幼塗佇菇菌頂 面，然後才閣沃水，水袂使沃傷澹，嘛袂使沃無夠，阿爸逐工 攏愛真注意菇寮內底濕度的控制，經過一段時間了後，佇烏烏 的塗頂面，就會浮出一點一點白白的細粒茸仔囉！",
    "paragraph_id": 135
  },
  {
    "title": "圳溝邊上媠的風景",
    "author": "賴玉絲",
    "text": "看遮的松茸咧大實在真媠嘛真古錐，逐蕊都白鑠鑠，看起  來的畫面是誠好看，但是欲挽松茸，嘛是真忝頭的代誌，是按 怎講呢？因為挽松茸攏愛“天未光、狗未吠”就愛起床，囡仔 大細隨人手提著一个細跤面桶仔，逐家目睭沙微沙微，佇五燭 光的電火球仔陪伴之下，那挽那哈唏21！因為若傷晏22挽，毋  18 沙挑 sua-thio ⭬ 圓鍬，用來鏟沙土的鐵器。19 塗墼 thôo-kat ⭬ 土塊、土磚。",
    "paragraph_id": 136
  },
  {
    "title": "圳溝邊上媠的風景",
    "author": "賴玉絲",
    "text": "20 一沿 tsı ̍t-iân ⭬ 一層  21 哈唏 hah-hì ⭬ 打呵欠  22 晏 uànn ⭬ 晚、遲。圳溝邊上媠的風景-內頁-2校0623.indd 55 2021/6/25 下午1:47 56 圳溝邊上媠的風景  但阮去學校讀冊的時間會延遲著，松茸的傘蓋若開，口感和風 味就差真濟，就較無價值矣！農會嘛會共拍轉來23，無欲收！",
    "paragraph_id": 137
  },
  {
    "title": "圳溝邊上媠的風景",
    "author": "賴玉絲",
    "text": "挽松茸愛真小心，手愛囥佇松茸的蒂頭，寬寬仔轉，才會  當規蕊挽起來，若是手囥佇圓圓的菇傘頂面，挽起來的松茸就 賰24半蕊，按呢就袂使交農會矣！若予阿爸阿母看著，嘛是會 予�� 罵！這馬想起來，每一蕊松茸攏是心血的結晶啦！",
    "paragraph_id": 138
  },
  {
    "title": "圳溝邊上媠的風景",
    "author": "賴玉絲",
    "text": "一桶一桶的松茸，挽好了後，愛閣切頭，蒂頭若留傷長嘛  袂使，差不多愛留一公分長，有當時仔，阿母叫阮共較長的蒂 頭閣切一遍，將烏烏的塗切掉就好，佮予農會拍轉來無合格抑 是傷大蕊的松茸同齊落鼎，閣摻25一寡蒜仔落去炒，就是一盤 真合味閣好食的菜啦！阮阿爸會去種遮爾厚工的松茸，可能也是佇彼當時農會有  咧輔導農民增加收入的一項政策吧！",
    "paragraph_id": 139
  },
  {
    "title": "圳溝邊上媠的風景",
    "author": "賴玉絲",
    "text": "我那寫那想，遮呢忝頭26  23 拍轉來 phah-tńg--lâi ⭬ 被退回來  24 賰 tshun ⭬ 剩餘  25 摻 tsham ⭬ 加入、混合。26 忝 thiám-thâu ⭬ 非常疲累  圳溝邊上媠的風景-內頁-2校0623.indd 56 2021/6/25 下午1:47 挽松茸 57  的工課，阮阿爸阿母是按怎愛遐爾拚勢呢？唉！攏是為著阮 這陣囡仔啦！",
    "paragraph_id": 140
  },
  {
    "title": "圳溝邊上媠的風景",
    "author": "賴玉絲",
    "text": "佇遮，我欲共已經去做仙的阿爸講：「爸爸，辛 苦囉！真多謝，阮永遠愛你！」   108.04.04  圳溝邊上媠的風景-內頁-2校0623.indd 57 2021/6/25 下午1:47 58 圳溝邊上媠的風景  椅條  阮細漢的時陣，家庭無好過，生活較簡省，一隻椅條佇無  仝1的時間，有無仝款的用法。",
    "paragraph_id": 141
  },
  {
    "title": "圳溝邊上媠的風景",
    "author": "賴玉絲",
    "text": "阮兜無讀冊桌仔，四个兄妹仔若欲寫字，攏是隨人夯2一  隻椅仔，就佇椅條頂面寫功課，食飯桌仔嘛是阮讀冊寫字的所  1 無仝 bô kāng ⭬ 不一樣  2 夯 giâ ⭬ 拿  圳溝邊上媠的風景-內頁-2校0623.indd 58 2021/6/25 下午1:47 椅條 59  在，毋過，阮較佮意佇椅條頂寫字，因為椅條會當徙3來徙 去，較趣味嘛較方便啦！",
    "paragraph_id": 142
  },
  {
    "title": "圳溝邊上媠的風景",
    "author": "賴玉絲",
    "text": "有當時仔，無物件通耍4，椅條嘛變做阮的��迌物5，椅條  會使做馬騎，嘛會使做火車駛，嘛可以佇頂面扮公伙仔6，一 隻椅條就會當予囡仔耍甲規下晡。佇熱天的下晝，椅條就變做大人睏中晝的眠床，彼當陣連  電風都無，厝內翕熱7無法度歇中晝，只好共椅條夯去竹仔 跤，風吹過來，閣涼閣四序8。細漢的我，定定咧想，遐的大 人哪會攏袂輾落來，實在有夠厲害！",
    "paragraph_id": 143
  },
  {
    "title": "圳溝邊上媠的風景",
    "author": "賴玉絲",
    "text": "阮遮的囡仔若欲睏中晝，就袂使睏佇椅條頂懸，驚會輾落  來，攏嘛是提著一領草蓆仔，佇竹仔跤舒9（tshu）落去，就睏  3 徙 suá ⭬ 移動  4 耍 sńg ⭬ 玩  5 ��迌物 tshit-thô-mı ̍h ⭬ 玩具  6 扮公伙仔 pān-kong-hué-á ⭬ 扮家家酒  7 翕熱 hip-jua̍h ⭬ 悶熱  8 四序 sù-sī ⭬ 井井有條、妥當。",
    "paragraph_id": 144
  },
  {
    "title": "圳溝邊上媠的風景",
    "author": "賴玉絲",
    "text": "9 舒 tshu ⭬ 鋪上墊底物  圳溝邊上媠的風景-內頁-2校0623.indd 59 2021/6/25 下午1:47 60 圳溝邊上媠的風景  甲毋知影人囉！有當時仔，實在無想欲睏，大人驚阮透中晝佇 外口拋拋走會著痧，嘛是押阮去竹仔跤歇睏10，若無愛睏欲按 怎呢？",
    "paragraph_id": 145
  },
  {
    "title": "圳溝邊上媠的風景",
    "author": "賴玉絲",
    "text": "阮嘛是乖乖仔踮佇草蓆仔頂面輾來輾去，若真正睏袂 去，只好目睭看對天頂去，佇藍藍的天頂，四邊攏無雲，只有 青青的竹仔尾，綴著微微風，佇半空中搖來搖去，彼个配起來 的色水，實在是誠迷人啦！阿母捌共阮講：「佇竹仔頂懸有當 時仔會有青竹絲11佇遐趖來趖去12」，我若睏袂去，有時陣嘛 是目睭擘金金13，誠認真咧走揣青竹絲的影跡，但是攏毋捌看 過啦！",
    "paragraph_id": 146
  },
  {
    "title": "圳溝邊上媠的風景",
    "author": "賴玉絲",
    "text": "有當時仔，看著大人睏甲齁齁叫14，阮遮的囡仔，嘛會作  孽，手提著草仔枝，跕跤跕手，去共大人擽15鼻空，擽了就緊 走，大人若予人吵起來，攏嘛氣甲����跳16，免不了閣佇遐喝  10 歇睏 hioh-khùn ⭬ 休息  11 青竹絲 tshenn-tik-si ⭬ 爬蟲類動物（蛇）  12 趖來趖去 sô-lâi-sô-khì ⭬ 蛇在爬行  13 目睭擘金金 ba̍k-tsiu peh-kim-kim ⭬ 睜大眼睛  14 齁齁叫 honn-honn-kiò ⭬ 睡覺打鼾聲  15 擽 ngiau ⭬ 搔癢  16 氣甲����跳 khì kah phu̍t-phu̍t-thiàu ⭬ 氣得直跳腳  圳溝邊上媠的風景-內頁-2校0623.",
    "paragraph_id": 147
  },
  {
    "title": "圳溝邊上媠的風景",
    "author": "賴玉絲",
    "text": "indd 60 2021/6/25 下午1:47 椅條 61  甲大細聲！阮遮的孽潲囡仔17，煞覕18佇壁邊偷偷仔笑，這馬 想起來猶是感覺真趣味啦！阮阿爸阿母為著欲增加收入，田裡若有收成，�� 會囥一條  椅條佇門口，按呢生理就做起來囉！∼tomato、番薯、柑仔、 青菜⋯⋯等等，只要是會當賣的，�� 攏無拍損著！",
    "paragraph_id": 148
  },
  {
    "title": "圳溝邊上媠的風景",
    "author": "賴玉絲",
    "text": "過年過節，椅條變做阿母做粿的工具，伊佇椅條頂縛肉  粽、挲圓仔，阮這陣囡仔嘛綴前綴後無閒����，那做那耍。這 馬彼種期待過年過節的感覺攏無去矣！有當時仔嘛感覺有淡薄 仔失落感啦！寫到遮，我來共這篇〈椅條〉寫做一條囡仔詩，予家己趣  味一下：  17 孽潲囡仔 gia̍t-siâu gín-á ⭬ 頑皮的孩子  18 覕 bih ⭬ 躲  圳溝邊上媠的風景-內頁-2校0623.",
    "paragraph_id": 149
  },
  {
    "title": "圳溝邊上媠的風景",
    "author": "賴玉絲",
    "text": "indd 61 2021/6/25 下午1:47 62 圳溝邊上媠的風景  〈椅條〉  椅條長長長  也通好做馬耍  也通好做眠床  椅條直直直  嘛會使看古冊  嘛會使寫大筆  椅條空空空  也可以挲圓仔  也可以縛肉粽  椅條低低低  嘛通好做買賣  嘛通好做椅坐   109.12.30  圳溝邊上媠的風景-內頁-2校0623.",
    "paragraph_id": 150
  },
  {
    "title": "圳溝邊上媠的風景",
    "author": "賴玉絲",
    "text": "indd 62 2021/6/25 下午1:47 過敏 63  過敏  這站仔，天氣變誠1冷，跤2手閣開始咧癢矣！我較緊共  手槖仔3、厚襪仔穿起來，按呢就毋驚寒囉！嘛毋免扒癢扒袂 停！這馬的人實在真好命，若熱，就吹冷氣；若寒，嘛有足濟  1 誠 tsiânn ⭬ 很、非常。2 跤 kha ⭬ 腳  3 手槖 tshiú-lok-á ⭬ 手套  圳溝邊上媠的風景-內頁-2校0623.",
    "paragraph_id": 151
  },
  {
    "title": "圳溝邊上媠的風景",
    "author": "賴玉絲",
    "text": "indd 63 2021/6/25 下午1:47 64 圳溝邊上媠的風景  好衫、厚襪通穿，一點仔都免驚寒甲爍爍顫4閣咇咇掣5，寫 甲遮，就予我想著細漢的代誌！我的體質誠䆀6，阮阿母講我一生落來，囉囉嗦嗦的代誌  就規大堆，其實用這馬的講法，簡單講起來就是過敏的體質 啦！毋但鼻仔過敏，定定咳啾拍袂離，連皮膚嘛是遮爾狡怪！拄7著熱天就香港跤、香港手、起凊瘼！若寒天呢？血路袂 通，遮癢、遐癢！",
    "paragraph_id": 152
  },
  {
    "title": "圳溝邊上媠的風景",
    "author": "賴玉絲",
    "text": "有當時仔佇學校讀冊，若凊瘼起起來，規身 軀攏癢甲袂講得，皮膚紅絳絳，抓癢抓袂離，遮一搭，遐一 搭，跟本就無法度專心聽課，老師若看著按呢，有當時仔會叫 阮班長用跤踏車載我去五結街仔予醫生注射，射若注了，就會 較定著。阮阿爸一、兩個月就會去醫生館清一擺數8，阿母嘛 誠認真��9我去看醫生調身體，予我苦藥仔食一堆，毋過，效 果嘛是有限啦！",
    "paragraph_id": 153
  },
  {
    "title": "圳溝邊上媠的風景",
    "author": "賴玉絲",
    "text": "4 爍爍顫 sih-sih-tsùn ⭬ 冷得發抖  5 咇咇掣 phı ̍h-phı ̍h-tshuah ⭬ 因恐懼或寒冷而身體發抖  6 䆀 bái ⭬ 醜陋  7 拄 tú ⭬ 遇到  8 數 siàu ⭬ 錢  9 �� tshuā ⭬ 帶領  圳溝邊上媠的風景-內頁-2校0623.",
    "paragraph_id": 154
  },
  {
    "title": "圳溝邊上媠的風景",
    "author": "賴玉絲",
    "text": "indd 64 2021/6/25 下午1:47 過敏 65  阮厝早期生活毋是誠好過，佇寒天，毋但衫褲無夠燒，無  打緊，閣愛定定綴阿爸、阿母去田裡作穡頭10，毋管你是驚寒 抑是過敏的體質，爸母交代的代誌，一項都走袂去，若欲倚 年11，是我日子上歹過的時陣，是按怎講呢？",
    "paragraph_id": 155
  },
  {
    "title": "圳溝邊上媠的風景",
    "author": "賴玉絲",
    "text": "⋯⋯  欲倚年的時陣，蒜仔就大出，阿爸、阿母會薅12蒜仔去菜  市場賣，蒜仔若對田裡薅轉來，除了揀蒜仔，將黃葉仔擲挕 捒13以外，閣愛去溝仔邊洗蒜仔，共牢14佇蒜仔根的塗洗予清 氣！十二月冬天，溝仔水冷吱吱，嘛是愛去洗！若洗轉來，攏 嘛鼻水雙港流，兩支手紅絳絳，癢甲欲死！這个時陣，阿媽燃 好佇大鼎底的燒水，就是我上好的解藥啦！雙手共浸落去，等 一睏仔了後，冷甲攏麻去的手，才慢慢仔有感覺啦！",
    "paragraph_id": 156
  },
  {
    "title": "圳溝邊上媠的風景",
    "author": "賴玉絲",
    "text": "閣紅、閣 腫、閣癢甲袂講得的彼雙手，彼个時陣才寬寬仔鎮靜落來！唉唷！這馬講起來，我敢若親像誠久以前佇電視頂搬過一  10 穡頭 sit-thâu ⭬ 本指農事，今則泛指一切工作。11 倚年 uá-nî ⭬ 快過年的時候  12 薅 khau ⭬ 從土中拔除植物  13 擲挕捒 tàn-hìnn-sak ⭬ 丟掉  14 牢 tiâu ⭬ 附著、沾黏。圳溝邊上媠的風景-內頁-2校0623.",
    "paragraph_id": 157
  },
  {
    "title": "圳溝邊上媠的風景",
    "author": "賴玉絲",
    "text": "indd 65 2021/6/25 下午1:47 66 圳溝邊上媠的風景  齣戲彼个「阿信」咧！毋過無遐爾仔15可憐啦！只是成長當中 的一个小小過程而已！提出來餾16餾咧，嘛予這馬17的少年人 知影目前會當過遮爾18四序的生活，毋是憑空得來的，是勤勤 儉儉所粒積19起來的，對我來講，嘛是一種「真難得」的生活 經驗啦！107.",
    "paragraph_id": 158
  },
  {
    "title": "圳溝邊上媠的風景",
    "author": "賴玉絲",
    "text": "15 遐爾仔 hiah-nī-á ⭬ 那麼  16 餾 liū ⭬ 複習、重提  17 這馬 tsit-má ⭬ 現在  18 遮爾 tsiah-nī ⭬ 這麼  19 粒積 lia̍p-tsik ⭬ 儲蓄，聚積儲存。圳溝邊上媠的風景-內頁-2校0623.",
    "paragraph_id": 159
  },
  {
    "title": "圳溝邊上媠的風景",
    "author": "賴玉絲",
    "text": "indd 66 2021/6/25 下午1:47 屎礐仔 67  屎礐仔  細漢的時陣，有一个所在，彼是我逐工攏會去的所在，也  是我上無愛去的所在。彼的所在，兩爿攏有飼豬，本來氣味就 無偌好1，咧伊的邊仔，有一个門，門若拍開，氣味就閣較歹 鼻，但是你姑不而將嘛是愛入去，彼是佗位呢？彼就是阮兜的 「屎礐仔2」，這馬的人講「便所」啦！",
    "paragraph_id": 160
  },
  {
    "title": "圳溝邊上媠的風景",
    "author": "賴玉絲",
    "text": "1 無偌好 bô guā hó ⭬ 沒多好  2 屎礐仔 sái-ha̍k-á ⭬ 茅坑  圳溝邊上媠的風景-內頁-2校0623.",
    "paragraph_id": 161
  },
  {
    "title": "圳溝邊上媠的風景",
    "author": "賴玉絲",
    "text": "indd 67 2021/6/25 下午1:47 68 圳溝邊上媠的風景  彼工，咧上課的時，東老師有講著這馬的人真利便，有  「抽水馬桶」通用，當老師講著抽水馬桶的時，就予我想著古 早細漢時欲去屎礐仔的恐怖經驗，講出來予逐家3做參考，無 定著咱這班嘛有人佮我有仝款的生活經驗啦！",
    "paragraph_id": 162
  },
  {
    "title": "圳溝邊上媠的風景",
    "author": "賴玉絲",
    "text": "阮細漢時蹛4的瓦厝仔內面無便所，干焦5有一个用門簾仔  遮著的尿桶，囥6佇壁角仔，若欲放尿，逐家就去遐7放，查埔 的用徛8的，查某的用坐的，我感覺用坐的真無衛生，所以我 嘛綴9查埔人用徛的放尿，有一擺去予阮阿母看著，伊講查某 囡仔人袂使綴查埔的用徛的放尿，愛用坐的，才袂穢10甲滿四 界，我講：「尿桶邊仔定定澹澹11，按呢真癩 ko12（thai2-ko），  我無愛！",
    "paragraph_id": 163
  },
  {
    "title": "圳溝邊上媠的風景",
    "author": "賴玉絲",
    "text": "」阿母講：「若無愛就愛走去後壁的屎礐仔」放，所  3 逐家 ta̍k-ke ⭬ 大家  4 蹛 tuà ⭬ 居住  5 干焦 kan-na ⭬ 只有、僅僅。6 囥 khǹg ⭬ 放在  7 遐 hia/hiâ ⭬ 那、那裡。8 徛 khiā ⭬ 站立  9 綴 tuè/t ⭬ 跟、隨。",
    "paragraph_id": 164
  },
  {
    "title": "圳溝邊上媠的風景",
    "author": "賴玉絲",
    "text": "10 穢 uè ⭬ 汙穢  11 澹澹 tâm-tâm ⭬ 溼溼  12 癩 ko thai2-ko ⭬ 骯髒  圳溝邊上媠的風景-內頁-2校0623.indd 68 2021/6/25 下午1:47 屎礐仔 69  以，就按呢，我逐工若欲「方便」的時，就愛去「屎礐仔」報 到啦！",
    "paragraph_id": 165
  },
  {
    "title": "圳溝邊上媠的風景",
    "author": "賴玉絲",
    "text": "細漢時的「屎礐仔」設佇豬牢13的邊仔，豬牢起佇阮厝的  後壁面，豬的「排泄物」佮人的「排泄物」攏囥仝礐14，遮的 「排泄物」是農作物的肥料，是當時農業時代的「寶貝」。我 捌15聽過一句話：「街仔人上敢死，放屎換秫米16；庄跤人上 槌，提米換大肥。」可見這「大肥」對當時的農作物有偌大的 幫贊，曷無17庄跤人敢真正遐槌，會提米去換大肥呢？我嘛是自細漢跍屎礐仔大漢的，古早定定看著阮老爸咧舀  肥18。",
    "paragraph_id": 166
  },
  {
    "title": "圳溝邊上媠的風景",
    "author": "賴玉絲",
    "text": "「舀肥」就是共「大肥」對屎礐仔舀起來，囥佇 li2-a2- khah（手拖車）頂面的屎桶內底，了後，阮老爸才拖遮的大肥19  13 豬牢 ti-tiâu/tu-tiâu ⭬ 豬圈。養豬的地方。14 囥仝礐 khǹg kāng ha̍k ⭬ 存放相同糞坑、便池。15 捌 bat ⭬ 曾經  16 秫米 tsut-b̍ í ⭬ 糯米  17 曷無 a̍h ⭬ 要不然。反問語，表示疑問。",
    "paragraph_id": 167
  },
  {
    "title": "圳溝邊上媠的風景",
    "author": "賴玉絲",
    "text": "18 舀肥 iúnn-puî ⭬ 指舊式的農業社會中，舀取排泄物做為肥料的行為。19 遮的大肥 tsia--ê tuā-puî ⭬ 這些糞肥  圳溝邊上媠的風景-內頁-2校0623.indd 69 2021/6/25 下午1:47 70 圳溝邊上媠的風景  去田裡沃20稻仔抑是沃菜，這馬講起來敢若誠無衛生，但是咧 彼當時化學肥料猶真少，「排泄物」就是予五穀成長真重要的 養分來源。",
    "paragraph_id": 168
  },
  {
    "title": "圳溝邊上媠的風景",
    "author": "賴玉絲",
    "text": "但是因為大肥真臭，所以若有人拖肥抑是用肩胛頭擔肥對  路的過，逐家攏會掩著鼻仔，露出討厭的眼神佮面容，這對拖 肥的人來講，心內的自尊嘛是受著真大的傷害啦！是按怎講 呢？",
    "paragraph_id": 169
  },
  {
    "title": "圳溝邊上媠的風景",
    "author": "賴玉絲",
    "text": "阮老爸食老的時，定定咧怨嘆，講伊咧日本時代認真拍 拚21讀甲高等科，但是厝裡需要跤手22鬥23作田，所以伊真想 欲去役場（公所）食頭路的心願，一直無法度予厝裡的序大人採 納，干焦24愛伊踮佇厝裡作田，毋但做甲欲死，收入嘛袂穩 定，若擔肥抑是拖肥對路的過，人攏指指揬揬25閣歹面腔相 看，袂輸做啥物歹代誌咧！心內的委屈，攏無地講！20 沃 ak ⭬ 澆、淋。",
    "paragraph_id": 170
  },
  {
    "title": "圳溝邊上媠的風景",
    "author": "賴玉絲",
    "text": "21 拍拚 phah-piànn ⭬ 努力  22 跤手 kha-tshiú ⭬ 人力  23 鬥 tàu ⭬ 幫忙  24 干焦 kan-na ⭬ 只有、僅僅。25 指指揬揬 kí-kí-tu̍h-tu̍h ⭬ 指指點點。在人前人後批評，說閒話。圳溝邊上媠的風景-內頁-2校0623.",
    "paragraph_id": 171
  },
  {
    "title": "圳溝邊上媠的風景",
    "author": "賴玉絲",
    "text": "indd 70 2021/6/25 下午1:47 屎礐仔 71  若講著彼个屎礐仔，這馬想起來實在有一點仔「恐怖」，  尤其是暗時仔，外口暗趖趖26，干焦一葩五燭的電火球仔吊佇 豬牢的壁頂，若欲去「方便」，攏愛招阮阿媽、阿母抑是小妹 仔相陪，彼種驚惶的感覺，咧我生長的過程中定定出現佇夢 中！",
    "paragraph_id": 172
  },
  {
    "title": "圳溝邊上媠的風景",
    "author": "賴玉絲",
    "text": "彼个屎礐仔平時是用一个柴門關著，一个屎窟，烏烏深 深，兩爿各囥一塊磚仔予兩肢跤通好踏咧，平時猶好，啊若屎 礐仔內底的屎滇27起來，阿爸若閣無時間拖肥去田裡，我就會 看著屎礐仔蟲四界咧賴賴趖28，蟮蟲仔29、虼蚻30、蜘蛛、胡 蠅、蠓仔嘛是內底的「常客」，若拄著風颱大水來，就更加 「精彩」囉！唉！「話若欲講透支，目屎就掰31袂離」啦！",
    "paragraph_id": 173
  },
  {
    "title": "圳溝邊上媠的風景",
    "author": "賴玉絲",
    "text": "古早的衛生用品嘛是真少，攏「就地取材」，每一塊厝攏  有一个竹圍仔，厝的四箍圍仔32攏是竹仔，我捌看過阮兜的序  26 暗趖趖 àm-sô-sô ⭬ 黑漆漆。形容漆黑一片。27 滇 tīnn ⭬ 充滿、填滿。28 賴賴趖 luā-luā-sô ⭬ 蟲類、蛇類動物活潑地爬行。29 蟮蟲仔 siān-thâng-á ⭬ 守宮、壁虎。",
    "paragraph_id": 174
  },
  {
    "title": "圳溝邊上媠的風景",
    "author": "賴玉絲",
    "text": "30 虼蚻 ka-tsua̍h ⭬ 蟑螂  31 掰 pué ⭬ 撥、拂。32 四箍圍仔 sì-khoo-uî-á ⭬ 四周  圳溝邊上媠的風景-內頁-2校0623.",
    "paragraph_id": 175
  },
  {
    "title": "圳溝邊上媠的風景",
    "author": "賴玉絲",
    "text": "indd 71 2021/6/25 下午1:47 72 圳溝邊上媠的風景  大人定定咧剉33竹仔做各種生活中所需要的物件，譬如講：�� 壺仔、竹篙、飯篱34、畚箕、葵扇、掃梳、屎桮35⋯⋯等等， 講著「屎桮」可能有真濟人毋知影彼是啥物物件，彼就是用柴 刀共竹片仔破做一片一片，屎若放煞用彼來刮36尻川的啦！嘛 是古早生活中袂使無的一種物件，而且是一種真特別的物件！",
    "paragraph_id": 176
  },
  {
    "title": "圳溝邊上媠的風景",
    "author": "賴玉絲",
    "text": "我定定咧想，草遐爾濟，為啥物無愛用草拭尻川37，欲用利利 的竹仔片拭尻川呢？敢講�� 毋驚去割著尻川嗎？是講，古早人 實在嘛真厲害，若屎放煞，用足細支的屎桮刮一下，按呢尻川 就拭好矣，到底拭有清氣抑是無，啥人（siang2）嘛袂管你啦！後來社會較進步，就改用咖啡色的粗紙，閣用了一段時間了 後，到落尾才有白色的衛生紙出現啦！「一枝草，一點露。」每一个性命，攏是天公伯仔所賜。",
    "paragraph_id": 177
  },
  {
    "title": "圳溝邊上媠的風景",
    "author": "賴玉絲",
    "text": "會當對農業社會行到工商社會這个坎站38，嘛是一種的幸福！「一時風駛一時船」，社會咧變遷，咱嘛是有綴著時代的跤  33 剉 tshò ⭬ 砍。用刀斧劈。34 飯篱 png-lē/png-luē ⭬ 一種用來舀飯去米汁，有篩孔的杓子。35 屎桮 sái-pue ⭬ 早期沒有衛生紙的時代，用來刮屁股的竹片。",
    "paragraph_id": 178
  },
  {
    "title": "圳溝邊上媠的風景",
    "author": "賴玉絲",
    "text": "36 刮 kueh ⭬ 用片狀物或長形物揩拭  37 拭尻川 tshit-kha-tshng ⭬ 擦屁股。38 坎站 khám-tsām ⭬ 程度、段落、地步。圳溝邊上媠的風景-內頁-2校0623.indd 72 2021/6/25 下午1:47 屎礐仔 73  步，享受著生活中的利便，毋過嘛毋通袂記得一路行過來的跤 印啦！109.03.06  圳溝邊上媠的風景-內頁-2校0623.",
    "paragraph_id": 179
  },
  {
    "title": "圳溝邊上媠的風景",
    "author": "賴玉絲",
    "text": "indd 73 2021/6/25 下午1:47 74 圳溝邊上媠的風景  足懸 1足懸的菝仔 2樹  我真愛食菝仔，可能佮3我細漢的時陣，厝裡有種一欉4菝  仔有關係啦！1 足懸：tsiok-kuân ⭬ 很高  2 菝仔：pa̍t-á ⭬ 番石榴、芭樂。3 佮：kah ⭬ 和  4 欉 tsân ⭬ 計算植株的單位  圳溝邊上媠的風景-內頁-2校0623.",
    "paragraph_id": 180
  },
  {
    "title": "圳溝邊上媠的風景",
    "author": "賴玉絲",
    "text": "indd 74 2021/6/25 下午1:47 足懸足懸的菝仔樹 75  毋知佇偌久以前，彼欉菝仔就予人種佇阮厝的後爿5，細  漢時無啥物四秀仔通食，彼欉菝仔，就是阮四秀仔的來源，有 當時仔喙裡枵饞6，真想欲食寡物件，毋過囊袋仔7閣無半仙 錢，只好銆距8起去菝仔欉頂，揣已經黃矣的菝仔來食，攏嘛食 甲一肚飽，才欲落來！會記得彼欉菝仔，生做誠大欉，量其約有兩層樓懸吧！",
    "paragraph_id": 181
  },
  {
    "title": "圳溝邊上媠的風景",
    "author": "賴玉絲",
    "text": "有  一寡9菝仔生佇樹仔尾，挽袂著，只好踏起去厝瓦柿仔10的頂 懸挽，一無小心，厝頂的瓦柿仔，定定予阮踏破去，所以逐遍 若落雨，厝頂洩水，就是阮予阿爸阿母罵的時陣，俗語講：  「捷拍袂疼，捷罵袂聽」，為著欲挽著上黃上好食的菝仔，厝 頂嘛是照踏不誤，落雨的時皮繃較絚11的就著啦！",
    "paragraph_id": 182
  },
  {
    "title": "圳溝邊上媠的風景",
    "author": "賴玉絲",
    "text": "有當時，若看著生做特別大粒的菝仔，阮會用日誌紙共伊  5 爿 pîng ⭬ 邊  6 枵饞 iau-sâi ⭬ 嘴饞  7 囊袋仔 lak-tē-á ⭬ 口袋  8 銆距 peh ⭬ 爬  9 一寡 tsı ̍t-kuá ⭬ 一些  10 瓦柿仔 hia-phuè-á ⭬ 瓦片  11 皮繃較絚 phuê penn khah ân ⭬ 皮就繃緊一點  圳溝邊上媠的風景-內頁-2校0623.",
    "paragraph_id": 183
  },
  {
    "title": "圳溝邊上媠的風景",
    "author": "賴玉絲",
    "text": "indd 75 2021/6/25 下午1:47 76 圳溝邊上媠的風景  包起來，等伊較黃較芳的時陣，阮才共伊12挽落來，予阮阿公 佮阿媽食，阿公阿媽毋甘家己食，攏會喙笑目笑，共菝仔切一 周一周分予囡仔大細食，這馬想起來，彼種親情實在予人感覺 真燒烙13啦！彼欉足懸足懸的菝仔樹，嘛是阮兄弟姐妹的「避難所」，  是按怎講呢？",
    "paragraph_id": 184
  },
  {
    "title": "圳溝邊上媠的風景",
    "author": "賴玉絲",
    "text": "因為阮若無乖，共序大人的話當做馬耳東風，定 定惹阿母受氣，阿母見若受氣攏會攑14秀梳仔欲共阮修理，阮 攏銆距起去菝仔欉頂予阿母拍袂著，阿母只好佇菝仔欉跤駡駡咧 就準煞囉！有當時仔，阮朋友若是來阮厝裡��迌，厝內底實在無啥物  物件通予人啖糝15，只好���� 去菝仔欉頂，揣看有已經黃矣的 菝仔通挽無？",
    "paragraph_id": 185
  },
  {
    "title": "圳溝邊上媠的風景",
    "author": "賴玉絲",
    "text": "若是無黃的通挽，彼猶未熟的菝仔嘛共伊挽落來 食甲 khi3-khau7 叫，雖然澀 kuain7-kuain7，逐家嘛食甲真歡 喜，有當時仔閣會比賽啥人較��銆距樹仔，對這椏銆距過彼椏，親  12 共伊 kā-i ⭬ 把它  13 燒烙 sio-lō ⭬ 溫暖  14 攑 gia̍h ⭬ 拿  15 啖糝 tām-sám ⭬ 解饞  圳溝邊上媠的風景-內頁-2校0623.",
    "paragraph_id": 186
  },
  {
    "title": "圳溝邊上媠的風景",
    "author": "賴玉絲",
    "text": "indd 76 2021/6/25 下午1:47 足懸足懸的菝仔樹 77  像猴山仔咧走相掠16咧！這馬想起來嘛是真趣味啦！時間過了誠緊，目一下��，大兄欲娶某囉，因為房間無夠  蹛，阿爸欲翻新厝，彼欉菝仔煞予人剉17掉，實在誠無彩！遮爾濟年囉，逐遍佇食菝仔的時陣，我定定會想著彼欉足  懸足懸的菝仔樹！107.11.",
    "paragraph_id": 187
  },
  {
    "title": "圳溝邊上媠的風景",
    "author": "賴玉絲",
    "text": "08  16 走相掠 tsáu-sio-lia̍h ⭬ 你跑我追、被抓到的當鬼的遊戲。17 剉 tshò ⭬ 砍  圳溝邊上媠的風景-內頁-2校0623.",
    "paragraph_id": 188
  },
  {
    "title": "圳溝邊上媠的風景",
    "author": "賴玉絲",
    "text": "indd 77 2021/6/25 下午1:47 78 圳溝邊上媠的風景  紩（thinn7）草包 1  最近佇電視頂懸，定定看著「草包」這兩字，煞予我想著  古早細漢時紩（thinn7）草包的代誌，對現代人來講，草包的意 思是講一个人頭腦簡單，腹肚內無啥物知識，但是真正的草包 生做啥款，�� 2可能攏毋捌看過，但是對我來講，「草包」這 兩字卻是帶予我真深的回憶！",
    "paragraph_id": 189
  },
  {
    "title": "圳溝邊上媠的風景",
    "author": "賴玉絲",
    "text": "1 紩（thinn7）草包 thīnn-tsháu-pau ⭬ 縫草包袋  2 �� in ⭬ 他們  圳溝邊上媠的風景-內頁-2校0623.indd 78 2021/6/25 下午1:47",
    "paragraph_id": 190
  }
]