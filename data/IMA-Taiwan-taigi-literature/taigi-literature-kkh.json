[
  {
    "title": "鉸刀",
    "author": "高嘉徽",
    "text": "我用鉸刀剪 tiāu 過去 ê pháiⁿ-mi̍h-á  Góa iōng ka-to chián tiāu kòe-khì ê pháiⁿ-mi̍h-á 我用鉸刀剪 tiāu 思戀 ê 滋味  Góa iōng ka-to chián tiāu su-loân ê chu-bī  我用鉸刀剪 tiāu 內心 ê 空喙  Góa iōng ka-to chián tiāu lāi-sim ê khang-chhùi 想欲放 bōe 記得  Siūⁿ-beh pàng bōe kì-tit  毋過  M̄-koh  就是剪 bōe tiāu 心疼ê感覺  Tō-sī chián bōe tiāu sim-thiàⁿ ê kám-kak  是 hiah-nī-á 真  Sī hiah-nī-á chin  Che 敢是天公伯仔對我 ê 創治?",
    "paragraph_id": 1
  },
  {
    "title": "鉸刀",
    "author": "高嘉徽",
    "text": "Che kám-sī thiⁿ-kong peh-á tùi góa ê chhòng-tī?*刊登 tī掌門詩社 NO.81(2022/5 月)",
    "paragraph_id": 2
  },
  {
    "title": "飯店ê頭路",
    "author": "高嘉徽",
    "text": "會記得我大學 ê 時，讀 ê 科系是 kah chit-má chò ê 頭路完全 bô sio-siāng-- ê。我大學是讀觀光系 ê，課程 mā ē-tàng 算 chheⁿ-chhau。",
    "paragraph_id": 1
  },
  {
    "title": "飯店ê頭路",
    "author": "高嘉徽",
    "text": "語言方面 ê 課有日語、英  語、法語、韓語，彼時大學一年 it-tēng ài siu 日語，觀光英語 mā-sī 必修 ê 課， m̄-koh hit-tang-chūn 我身體 bô kài 好，請假去看醫生算 chin 四常 ê 代誌。我承認 tī 1、2 nî ê 時 bô 啥 jīn-chin，ài 去社團 chhit-thô。",
    "paragraph_id": 2
  },
  {
    "title": "飯店ê頭路",
    "author": "高嘉徽",
    "text": "我 tī seng 3 nî hit 冬 想講bōe-tàng koh án-ne 落去ah！Tō piàⁿ-sè kā 英語kap 飯店有關ê課好好仔o̍ h。到 4 nî beh kàu 飯店實習，我想講 ài 表現 hō͘ 好，bōe-tàng chhut-chhôe。",
    "paragraph_id": 3
  },
  {
    "title": "飯店ê頭路",
    "author": "高嘉徽",
    "text": "正常來 講，ài 實習 2kò goe̍ h，chi̍t kò goe̍ h kan-taⁿ 有 8000 kho͘ ê 薪水，m̄-koh put-koán 有 錢 ia̍ h-sī bô 錢，學校 kap 飯店合作 hō͘ 學生 ki-hōe，tō 算 chiâⁿ 好 ah！所 pái 對 bô 社會經驗來 kóng ê 我，真正 chiok 緊張--ê。",
    "paragraph_id": 4
  },
  {
    "title": "飯店ê頭路",
    "author": "高嘉徽",
    "text": "第一工去上班我 thàu-chá 5tiám gōa   tō ài 起床 chò 準備。我 ài 7 tiám 以前 tō kàu 飯店，服務業就是 ài 提早足 chē sî-kan chò 備料，beh hō͘ 人客好 ê 服務。Siūⁿ 袂 kàu，我 chò bô chi̍t 禮拜，跤 tō 發炎受傷，soah bô hoat-tō͘ 上班，ài 請 假。",
    "paragraph_id": 5
  },
  {
    "title": "飯店ê頭路",
    "author": "高嘉徽",
    "text": "Tī 當時 ê 我，chiâⁿ 艱苦，sī-án-chóaⁿ 別人 lóng ê 堪得，我 soah bōe-tàng  kè-sio̍ k 做。阿母伊 chin 煩惱，tō 趕緊 chhōa 我去看骨科，醫生 kóng 我 ê 跤發 育 bô 完全，bōe-tàng chò khiā siuⁿ 久 ê 工課，ah taⁿ 害 ah！我 ê 實習 bô 完成 tō bōe-tàng 畢業 neh!",
    "paragraph_id": 6
  },
  {
    "title": "飯店ê頭路",
    "author": "高嘉徽",
    "text": "Sī beh 按怎 khah 好，āu--來公司 kā 我 調去 chò 總機我 chiah 毋免 chò khiā 規工 ê 服務工課。M̄-koh che koh 是另外一 个挑戰，我 kā ka-tī kóng ài chò hō͘ 好。尾仔我有順利畢業，gún 阿母伊感覺以我 ê 條件去飯店上班是 choa̍ t-tùi bô  būn-tê ê。",
    "paragraph_id": 7
  },
  {
    "title": "飯店ê頭路",
    "author": "高嘉徽",
    "text": "Gún chhù ê 人 bô 死心，koh chhōa 我去 chò 特殊 ê 鞋仔，hō͘ 我上班 ê 時穿。我 koh chi̍t pái 穿特殊 ê 鞋仔去另外 chi̍t keng 五星級 ê 飯店 chò 工課，結果第 2 工，跤 koh 發炎，in-ūi ài khiā 8 tiám-cheng，彼時我心底已經拍算，可能 bô hoat-tō͘ koh chò 這途 ah！",
    "paragraph_id": 8
  },
  {
    "title": "飯店ê頭路",
    "author": "高嘉徽",
    "text": "其實上班第 2 工，我 tú-tio̍ h chi̍t ê 好人客，伊 kóng 我服務 chiâⁿ 好，hō͘ 我 200kho͘ ê 所費，我驚一 tiô，m̄-káⁿ 收。",
    "paragraph_id": 9
  },
  {
    "title": "飯店ê頭路",
    "author": "高嘉徽",
    "text": "因為咱臺灣 ê 飯店是 bô teh 收 人客 ê 所費，外國 chiah 有 án-ne，m̄-koh 我感覺 án-ne chin bô 公平，照理來  講，服務 chò liáu 好，人客 hō͘ 服務人員所費是 chin 正常 ê 代誌。結果 chò 兩 工 niâ，koh bōe-tàng kè-sio̍ k chò--ah!",
    "paragraph_id": 10
  },
  {
    "title": "飯店ê頭路",
    "author": "高嘉徽",
    "text": "我 chiok 傷心，我 sī-án-chóaⁿ bē-tàng kah 我 ê 同學 kāng-khoán，ē-tàng 正常上班。M̄-koh 就是有 án-ne ê 經驗，hō͘ 我 koh 愈珍惜 chit-má ē-tàng khiā tī 台頂 chò  台語 lāu-su ê 頭路，che 一切 lóng 是 Chú ê ín-chhōa！感謝 Chú！",
    "paragraph_id": 11
  },
  {
    "title": "神予我 ê 禮物",
    "author": "高嘉徽",
    "text": "我 m̄-sī 自細漢 tō-sī 基督徒，因為高中時期身體各樣，hō ͘ 我 真艱苦，讀大學 ê 時，我逐禮拜 lóng ē tńg-khì 厝，到 禮拜 阮爸母就 ē 陪我轉去學校，逐改轉去 ê 時 lóng ē kám-kak 真 m̄-kam。",
    "paragraph_id": 1
  },
  {
    "title": "神予我 ê 禮物",
    "author": "高嘉徽",
    "text": "會記--eh，我細漢就是真 tiām-chēng ê 查某囡仔， chiok 佮意去 bûn-kū 行買寫作 ê 簿仔，到今我台文寫作 tû-li áu 用電腦拍字以外，嘛 ē tiāⁿ-tiāⁿ 用筆記簿仔寫作。",
    "paragraph_id": 2
  },
  {
    "title": "神予我 ê 禮物",
    "author": "高嘉徽",
    "text": "所擺，我感覺寫作是神 hō ͘我 ê 禮物，tû-liáu 神 hō ͘我有 教冊 ê 能力以外，tō-sī 寫作，sui-bóng 我中文普普 niâ， m̄-koh 寫 作 chit ê 部份是我細漢到大漢 siōng 熟手 ê  能力！因為我 本身體質 khah 敏感，所致我才有法度寫出  kah 別人無 kā ng-khoán ê 作品。",
    "paragraph_id": 3
  },
  {
    "title": "神予我 ê 禮物",
    "author": "高嘉徽",
    "text": "我 koh tī 7 年前接觸 tio̍h 台文，kā 我 引起對母語 ê 感情，hō ͘我寫出台語詩、 散文、短篇小說，m̄-bat 我 ê 人，lóng 當做我是中文系 --ê 抑是台文系--ê，結果 l óng m̄-sī 讀文科--ê。",
    "paragraph_id": 4
  },
  {
    "title": "神予我 ê 禮物",
    "author": "高嘉徽",
    "text": "會記得有 chit̍ 擺去考成大台語認證，因為我一直 kah 阮 阿 爸，kah 邊仔 ê 姊姊講台語，hō ͘人當做我是台文系畢業 ê 學生， 2 thài-ē 講台語講 kah hiah-nī 輾轉。我 kā 講我 m̄-sī 本科系 畢業--ê 呢!我是因為愛台語 kah 為著欲 chò 台語老師考認證 練--ê，kah 我原本讀 ê 系天差地！",
    "paragraph_id": 5
  },
  {
    "title": "神予我 ê 禮物",
    "author": "高嘉徽",
    "text": "我認為 我愛好好仔傳 thòa ⁿ 母語，kā母語寫作ê精神發揮出來，「喙 講台語，手寫台文」， 才是正港愛台灣 ê 台灣人啦!*刊 tī教會公報社 NO.3781(2024/8/12~8/18)",
    "paragraph_id": 6
  },
  {
    "title": "天頂ê花蕊",
    "author": "高嘉徽",
    "text": "彼蕊花是花園內底 siōng chhiāⁿ-iāⁿ ê 日頭  刺炎炎 光爍爍  日頭出來ê時  若像阿爸鼓勵ê聲  溫馴 koh 有力  (空格)  日頭落山ê時  若像阿母溫暖ê雙手  共 ta̍k-ê ù--leh  予阮感受 tio̍h 日頭花ê愛  是 khò-hōaⁿ  (空格)  就算是花謝落塗伊 mā心甘情願  La̍k 落塗--nih 共這ê園掖(iā)肥  2022/07/17 修改  *刊 tī掌門詩社 NO.",
    "paragraph_id": 1
  },
  {
    "title": "天頂ê花蕊",
    "author": "高嘉徽",
    "text": "84(2023/5 月)",
    "paragraph_id": 2
  },
  {
    "title": "阿母的白頭chang",
    "author": "高嘉徽",
    "text": "有 chi̍t 工，我 hiông-hiông 看著阿母 ê 白頭 chang， 本來無 hiah chē，這馬變較 chē。我 khòaⁿ--tio̍h，心肝頭 soah 酸酸。阿爸 kap 阿母自細漢就共阮惜命命，共我 kap 阮小妹 chhiâⁿ-ióng 大漢真無簡單。俗語講：「天下父母心!」 佗 chi̍t 位父母 bōe 疼家己 ê  gín-á。",
    "paragraph_id": 1
  },
  {
    "title": "阿母的白頭chang",
    "author": "高嘉徽",
    "text": "我細漢 ê 時，阿母就為我 ê 身體健康 chhau-sim  kap kòa-gāi，煩惱東煩惱西，我活到 taⁿ 嘛 beh 30 歲 --ah。阿母伊講無要求回報，會當看著阮平安大漢就好。阿母， 我會好好仔有孝--lí，莫 koh hō ͘你煩惱。阿母雖罔有白頭 chang，m̄-koh 猶原是我心中上 súi ê  阿母，你嘛是我人生中 ê 第一名 ê 老師。*刊 tī 台文罔報 NO.",
    "paragraph_id": 2
  },
  {
    "title": "阿母的白頭chang",
    "author": "高嘉徽",
    "text": "355(2023/10 月)",
    "paragraph_id": 3
  },
  {
    "title": "一場車禍ê奇緣",
    "author": "高嘉徽",
    "text": "阿雄對阿蘭足 hiông--ê，共講叫伊chhut--去，莫koh 轉來。阿蘭是哭 kah sì-lâm-suî，目屎一直滴 -- 落來。伊共 in 翁阿  雄講:「你 ê 心是毋是予狗咬 -- 去--ah!」Thài-ē 對伊 hiah  khok-hîng，因為這件細項 ê 代 kap 伊相冤。Chit 件代誌是愛對阿蘭進前 hām 伊 ê 朋友起鼓。",
    "paragraph_id": 1
  },
  {
    "title": "一場車禍ê奇緣",
    "author": "高嘉徽",
    "text": "愛 tūi hit-ê 時陣，伊交情 10 幾冬 ê 好朋友阿華講起。這馬，阿華伊是 chit-ê 已經有某有 kiáⁿ ê 人--ah!毋過伊對自少年時代就熟識 ê 阿蘭，伊 ê 心 khǹg bōe--lo̍ h-lâi。就 chhiâng-chāi 約阿蘭出去 lim ka-pi iah 是泡茶。因為 hit chām chhiāⁿ-chhiāⁿ hām 阿華約 出去。",
    "paragraph_id": 2
  },
  {
    "title": "一場車禍ê奇緣",
    "author": "高嘉徽",
    "text": "他 ê 翁一直忍耐，到 tòng-bōe-tiâu，tòng-chò 伊討契兄， 才 hiah-nī-á 受氣。因為阿蘭是 chi̍t ê 單純 ê 查某人，伊無想 hiah 濟，只是想 講：「就是朋友爾爾，應該無啥物要緊。」阿蘭伊傷戇 tuh-tuh， 無發現阿華 koh 對伊有意思。其實 in 翁嘛毋是無疼伊，是 chi̍t ê 足疼某 ê 查埔人。Che 會當對 10 年前 ê 車禍講起。",
    "paragraph_id": 3
  },
  {
    "title": "一場車禍ê奇緣",
    "author": "高嘉徽",
    "text": "Tī 10 冬前 ê chi̍t 場車禍， hit 時阿蘭 20 幾歲爾，伊 ê 工 課是做台語雜誌个編輯，伊 t ī beh 轉去厝裡 ê 路途中騎 1  o͘-tó͘-bái hām 人相 lòng，lòng 一 ê腳受傷 koh phôe--luì 去--來， 過路人 ê 阿雄看毋是勢，趕緊敲 110 ê 電話叫救護車，共伊 送去病院。",
    "paragraph_id": 4
  },
  {
    "title": "一場車禍ê奇緣",
    "author": "高嘉徽",
    "text": "彼 ê 時陣 kan-taⁿ 阿雄去共關心爾，koh hām 伊 la-thain，予伊有意識無昏 -- 去。阿雄本底只是 beh 安搭伊爾，結果伊就雄雄認真看伊 ê 面 kah 皮膚，阿蘭生做真 chheng 甜，súi koh 面肉皮幼，阿雄 伊 ê 心 soah 起 giang，to saⁿh-tioh 阿蘭，阿蘭看伊一直共看。伊 soah 面攏紅貢貢，有共說謝，毋過歹勢歹勢共看。",
    "paragraph_id": 5
  },
  {
    "title": "一場車禍ê奇緣",
    "author": "高嘉徽",
    "text": "無偌久，  救護車來，就趕緊送去附近 ê 病院，治療伊受傷 ê 腳。「阿爸，你來--ah!我 ê 腳足疼--ê，你敢會使陪我--neh?」 阿蘭共 in 爸仔司奶。「你--o͘!已經遮大漢--ah!Koh 愛阿爸陪!」 阿爸雖罔講按呢，毋過伊 ê 心足疼，thài-ē 發生這款代誌。In  阿爸是下班隨趕去病院，看 in 查某 kiáⁿ，伊 teh 想，伊 bē-sái 對不起已經死去 ê 某。",
    "paragraph_id": 6
  },
  {
    "title": "一場車禍ê奇緣",
    "author": "高嘉徽",
    "text": "因為伊 kan-taⁿ chit ê 孤查某 kiáⁿ 爾。阿蘭 in 頭家嘛真關心伊 ê 像敢有按怎無。因為彼日請伊加班， 晏轉去，soah 出代誌，in 頭家 ê 心真 buē 得過。2   Āu--來，阿蘭醫好 -- 去來了繼續上班，編輯 hiah che kah 若山 ê 文章，是真頭 -- 疼。毋過嘛是愛共伊做予好勢，伊 ê 同事阿華是做行政--ê。",
    "paragraph_id": 7
  },
  {
    "title": "一場車禍ê奇緣",
    "author": "高嘉徽",
    "text": "阿蘭自伊入來公司了後，阿華就足注 意伊--ah!阿蘭是一 ê 真有才情 ê 女性，伊是寫台語 ê 短篇小說出名 --ê，雖罔目前無提著啥物文學獎。毋過伊共台語 ê 網站經營 了 bōe-bái，嘛有 bōe 少人是伊 ê 『粉絲』，koh 有辦過講座， 嘛算有一寡名氣--ah!阿雄 tī 阿蘭車禍現場 ê 時，有共討電話，講會 koh 共連絡 kah 關心伊 ê 狀況。",
    "paragraph_id": 8
  },
  {
    "title": "一場車禍ê奇緣",
    "author": "高嘉徽",
    "text": "毋過自阿蘭 ê 傷好 -- 去 - 來，伊躊躇 beh 共敲無。Tī 阿蘭出院，liōng-ki-iok 1 kò 月 ê 時間，伊真 正擋 bōe 牢--ah!因為阿雄足想 -- 伊 ê，就敲予阿蘭，電話  liang 伊就隨接到。阿雄共問:「你最近無?你 ê 傷敢有 khah 好?敢會當約這禮拜六个下晡 lim ka-pi?」阿蘭共講:「我 ê 傷 tsha-put-to 好--ah!",
    "paragraph_id": 9
  },
  {
    "title": "一場車禍ê奇緣",
    "author": "高嘉徽",
    "text": "毋過醫生過我講愛好好仔保養，彼搭毋 通 koh 著傷。Ah 無傷痕會 koh 愈明顯--o͘h!」「好，我知--ah!你愛好好保重，咱約 chit 禮拜 6 好無？你敢有閒 neh?」阿雄 3  共講。「Hm……我有閒。Ah 無咱約 7-11 就好，敢會使?」 阿蘭講。「當然嘛會使-- ah!」阿雄笑 bûn-bûn teh 講。「真正約成--ah!",
    "paragraph_id": 10
  },
  {
    "title": "一場車禍ê奇緣",
    "author": "高嘉徽",
    "text": "」阿雄毋敢相信阿蘭會共答應，是歡喜 kah 睏 bōe--落眠。Bóe-á in 就攏一直有見面，阿蘭嘛 kah 意著伊。因為伊對 伊 ê 好，是 hiah-nī 真 koh hiah-nī 溫柔。阿蘭共 in 爸仔講，伊想 beh 嫁予當初 tī 車禍救伊 ê 先生 阿雄。In 阿爸聽著真反對。",
    "paragraph_id": 11
  },
  {
    "title": "一場車禍ê奇緣",
    "author": "高嘉徽",
    "text": "因為聽講對方是大頭家 ê ban-á-kiáⁿ，真有錢，毋過驚 chŏ͘-kiáⁿ 受苦，伊無 beh 予伊嫁 予 hiah 富有 ê 人。阿蘭共阿爸講伊毋是彼款人，伊 kah 阿華無仝。後--來， 阿雄做一寡仔代誌予 in 真感動，就講 beh 共阿蘭嫁予伊， in tī 愛情故事就是 hiah-nī 精彩。",
    "paragraph_id": 12
  },
  {
    "title": "一場車禍ê奇緣",
    "author": "高嘉徽",
    "text": "Koh 講倒轉來，阿雄最後知影阿華 ê 企圖，嘛原諒阿蘭，伊 毋是刁意故，毋是伊古意的某 ê 毋著，安搭伊，koh 共回失 禮，in koh 恢復正常 ê 生活--ah!4  *刊 tī 台文戰線 NO.64(2021/10 月) 5",
    "paragraph_id": 13
  },
  {
    "title": "Hō͘ 家己ê批",
    "author": "高嘉徽",
    "text": "驚惶 越頭  Thàng 過無情ê海  思考 過去  毋是未來ê設想  艱苦 siau-tháu  無張無持ê目屎  Chia 敢是情傷ê悲哀？六歲天真ê我 chhōa 我熟似啥物叫做 愛  *刊 tī掌門詩刊 NO.85(2023/9 月)",
    "paragraph_id": 1
  },
  {
    "title": "細漢的記持",
    "author": "高嘉徽",
    "text": "Ē-kì--eh 我細漢 ê 時，爸母就 chiok thiàⁿ--góa--ê。T ī 1、2 歲, 阿母講 kóng khang-khòe 無閒 ê 阿爸會 kā g óa 洗 sin-khu，koh 有泡 gû-leng hō ͘góa lim，阿爸真正 kā góa sioh-miā-miā。",
    "paragraph_id": 1
  },
  {
    "title": "細漢的記持",
    "author": "高嘉徽",
    "text": "而且彼時阿母 iáu-bōe sî-tiāu 頭路，會 kā góa 載去外 媽 hia hông phiàⁿ，só͘-tì 細漢ê 時，阿媽嘛有 chhōa-kò e--góa。Kóng-khì--lâi 阿母嘛是真辛苦。Āu--lâi，阿爸 就叫阿母 kā khang-khòe sî-sî--leh!專心顧家、照顧 gín  á。",
    "paragraph_id": 2
  },
  {
    "title": "細漢的記持",
    "author": "高嘉徽",
    "text": "歇睏 ê 時陣，阿爸 koh ē āiⁿ góa 去 chhit-thô。Koh  khah 大漢，差不多 2、3 歲 ah，in 會 chhōa góa 去附近 ê 公園 kiâⁿ-ta̍h， ia̍h-sī去外口 lāu-lāu--leh。彼時 góa  koh ē-kì-tit 阿母 kā góa pa̍k 2 ki kó͘-chui ê thâu-mn̂g-chhéng。",
    "paragraph_id": 3
  },
  {
    "title": "細漢的記持",
    "author": "高嘉徽",
    "text": "Kóng-khì--lâi sī 不止仔趣味，koh 有印象去百貨公司 s ńg kap hip-siōng。Che lóng 是 góa 5 歲進前 ê kì-tî，小 1  妹 iáu-bōe 出世 ê sî，阿母 kā góa 講 ê 代誌。",
    "paragraph_id": 4
  },
  {
    "title": "細漢的記持",
    "author": "高嘉徽",
    "text": "Tī góa  讀幼稚園 ê 時陣，有一擺 hām 阿母 se̍h 賣場，阿母講伊 o͘-tó͘-bái iáu-bōe tòng 好，góa 就走去賣場 ê 2  lâu--ah。彼時伊足 kín-tiuⁿ--ê，因為 tī 彼幾年 lóng 流行有人偷 chhōa gín-á，阿母足驚 góa hō ͘人 thau-chhōa--khì。",
    "paragraph_id": 5
  },
  {
    "title": "細漢的記持",
    "author": "高嘉徽",
    "text": "It-ti̍t kā góa hoah-hiu，góa kài-sêng 有聽著阿母 ê 聲， 就趕緊 cháu-- lo̍h-lâi。伊 kā góa 講，後改莫 koh oo-pe̍h chông，害阿母驚 kah  心 teh phut-phut-thiàu。Góa 就 kā 阿母 A-bú hōe sit-l é，講歹勢，以後 m̄-káⁿ--ah!",
    "paragraph_id": 6
  },
  {
    "title": "細漢的記持",
    "author": "高嘉徽",
    "text": "Chia ê 代誌 lóng 是 góa 讀國校進前發生--ê，嘛 chiâ ⁿ-chò góa 特別 ê 回憶。阿爸 kap 阿母感謝 lín，感謝 l ín 用心照顧 kap 對 góa ê thiàⁿ-thàng!QR CODE 念予你聽 2  *刊 tī網路民報(2020/10/13) 3",
    "paragraph_id": 7
  },
  {
    "title": "秋風",
    "author": "高嘉徽",
    "text": "秋風輕輕仔吹來  Chhui-hong khin-khin-á chhoe--lâi  伊經過我 ê 肩胛頭  I keng-kòe góa ê keng-kah-thâu  親像阿媽溫暖 ê 手  Chhin-chiūⁿ A-má un-loán ê chhiú  共我 lám--leh 抱--leh  Kā-góa lám--leh phō--leh  伊一下仔去--lih 山坪  I chi̍t-ē-á khì--lih soaⁿ-pêⁿ  一下仔落來草埔  Chi̍t-ē-á lo̍ h-lâi chháu-po͘  親像一 ê 守護神  Chhin-chiūⁿ chi̍t ê siú-hō͘-sîn  保護這片溫純 koh 有生命力的土地  Pó-hō͘ chit phìⁿ un-sûn koh ū sèⁿ-miā-la̍ t ê thó͘-tē *刊 tī 掌門詩刊 NO.",
    "paragraph_id": 1
  },
  {
    "title": "秋風",
    "author": "高嘉徽",
    "text": "79(2021/7 月)",
    "paragraph_id": 2
  },
  {
    "title": "秋風(2)",
    "author": "高嘉徽",
    "text": "秋風微微仔吹來  Chhiu-hong bî-bî-á chhoe--lâi  伊 pō͘ 一喙日頭  I pō͘ chi̍t chhùi ji̍t-thâu  親像食 tàm-sàm kâng-khóaⁿ  Chhin-chhiūⁿ chia̍ h tàm-sàm kâng-khóaⁿ  予樹葉仔仔 phiau 落來  Hō͘ chhiū-hio̍ h-á phiau--lo̍ h-lâi  樹枝輕輕仔搖  Chhiū-ki khin-khin-á iô  親像一 ê súi 姑娘仔穿裙 koh 點胭脂 Chhin-chhiūⁿ chi̍t ê súi kó͘-niû-á chhēng kûn koh  tiám ian-chi  *刊 tī 掌門詩刊 NO.",
    "paragraph_id": 1
  },
  {
    "title": "秋風(2)",
    "author": "高嘉徽",
    "text": "79(2021/7 月)",
    "paragraph_id": 2
  },
  {
    "title": "日頭後ê月光",
    "author": "高嘉徽",
    "text": "面目全非 ê 你  Bīn-bo̍k-choân-hui ê lí  變 chiâⁿ 天頂 ê 日頭  Piàn chiâⁿ thiⁿ-téng ê ji̍t-thâu  逐工起床 lóng ē chhiō-tio̍h 你 ê 光  Ta̍k-kang khí-chhn̂g lóng ē chhiō-tio̍h lí ê kng (空白)  你講  Lí kóng  我無法度 koh tī 你 ê 身軀邊  Góa bô-hoat-tō ͘koh tī lí ê sin-khu piⁿ  愛我做伊光後 ê 月娘  Ài góa chò lí kng-āu ê goe̍h-niû  相倚做伴  Sio-óa chò-phōaⁿ  *刊 tī掌門詩刊 NO.",
    "paragraph_id": 1
  },
  {
    "title": "日頭後ê月光",
    "author": "高嘉徽",
    "text": "82(2022/9 月)",
    "paragraph_id": 2
  },
  {
    "title": "對你的思念",
    "author": "高嘉徽",
    "text": "山嶺ê風軁過雲ê身軀  思慕ê歌聲閣想起  你佇我ê跤跡  留ê話  勻勻仔牢佇手橐仔頂  我共你ê手蹄撏絚絚  對今開始你我將無分離  *刊 tī台文戰線 NO.75(2024/7 月)",
    "paragraph_id": 1
  },
  {
    "title": "音樂會漢羅版",
    "author": "高嘉徽",
    "text": "音樂會(Im-ga̍k-huē)                 創作日期:2017/06/25 今年 6-- 月24 彼工是我人生足重要ê日子，為啥物按呢講 neh？因為 這工是我這世人第一場演奏加分享會，我彈鋼琴，演奏ê時間差不多 40分鐘，tshun--ê 時間是講 故事 ê 分享。",
    "paragraph_id": 1
  },
  {
    "title": "音樂會漢羅版",
    "author": "高嘉徽",
    "text": "我演奏華語歌，閣有我家己所創作 ê 歌，名號做 “The song of Veronica”,；這條歌是我寫予我所佮意 ê音樂家 ê 歌。Ah 閣有 tī 一 kái ê 活動，tû-liáu現場觀眾，我 ê表演嘛是beh予彼 ê 音樂家聽 --ê，因為伊嘛足佮意這條歌，tī 我 ê 音樂路途中，會當有按呢ê 機會我真正足歡喜 --ê！",
    "paragraph_id": 2
  },
  {
    "title": "音樂會漢羅版",
    "author": "高嘉徽",
    "text": "後半場是我 ê 音樂故事，我分享音樂奇緣 ê 快樂，連我家己嘛感覺講 liáu bē-bái neh！我一定會繼續保持我所佮意 ê 音樂興趣。Youtube”The song of Veronica”連結: https://www.youtube.com/watch?v=V6VcOYTaOMo ＊刊佇台文罔報NO.287(2018/2月)",
    "paragraph_id": 3
  },
  {
    "title": "歡喜鬥陣",
    "author": "高嘉徽",
    "text": "歡喜鬥陣(Hoaⁿ-hí tàu-tīn)    作者:Ko Ka-hui 日期:20171120  「咱去騎腳踏車好--無?」阿雲teh 共阿文講伊想beh去chhit-thô。「好--ah!拄仔好我無代誌，咱就來去--ah!」阿文講kah teh 閉思。阿文想著細漢ê時陣，伊hām阿雲chhiāⁿ-chhiāⁿ耍做伙，in自細漢就熟識，是褲頭kat sio黏ê好朋友。",
    "paragraph_id": 1
  },
  {
    "title": "歡喜鬥陣",
    "author": "高嘉徽",
    "text": "因為in是厝邊，雙方ê爸母不止仔熟識，tī少年teh phah拚討趁 ê時陣，就lóng有teh chih接--ah！In看--去-來算是「忘年之交」落!In ê父母後--來講咱ê gín-á若是大漢了，就予in成親做翁bó͘，因為chit對青梅竹馬若會當做翁仔某嘛bōe-bái--lah!ta̍k-ê koh會當做伙數念同年，互相照顧，實在是chiok ê代誌。",
    "paragraph_id": 2
  },
  {
    "title": "歡喜鬥陣",
    "author": "高嘉徽",
    "text": "阿文ê個性自細漢就chiok gâu hām人盤nóa，因為老爸是生理人，in 阿爸ta̍k工kah人客chih接，久--來伊就知影beh án-nóa hām人行踏。雖罔伊熟識chiok 濟súi ko͘-niû-á，m̄-koh伊認為上súi--ê iáu是阿雲。",
    "paragraph_id": 3
  },
  {
    "title": "歡喜鬥陣",
    "author": "高嘉徽",
    "text": "阿雲ê面膜仔誠幼秀，身形sán sán--ah，in 母仔lóng ē kā穿裙 koh kòa chhiú-liân-á，ta̍k工就共妝kah súi súi súi。有 bōe-chió tsa-po͘-gín-á 想beh hām伊做朋友，m̄-koh伊lóng知影hiah-ê人lóng是看伊生做súi chiah想beh接近--伊--lah!這馬大漢--ah!",
    "paragraph_id": 4
  },
  {
    "title": "歡喜鬥陣",
    "author": "高嘉徽",
    "text": "伊kap 阿文會當做伙ê時間khah少，伊嘛無怨嘆，想講seng做好台語老師ê角色khah要緊。Ah 阿文--leh?伊就tòe in阿爸做生理，四界走chông，通好趁食ê工夫!In雙方ê父母講好in ê gín-á大漢了beh做chhin-chiâⁿ ê代誌，無 hō͘ in ê gín-á知。不而過，in m̄知in 2人本底就lóng有意思--ah!",
    "paragraph_id": 5
  },
  {
    "title": "歡喜鬥陣",
    "author": "高嘉徽",
    "text": "Án-ne講 -- 去 - 來，若是beh結婚m̄-tio̍h tùi-tâng tùi-tân--ah?干焦序大人無共 in講起爾爾。In細漢上愛做ê代誌就是騎腳踏車行踏，這馬大漢若是有閒，嘛會koh騎腳踏車來陪伴對方，in感覺騎腳踏chhia是共細漢ê 回憶chhōe--tǹg-lâi!",
    "paragraph_id": 6
  },
  {
    "title": "歡喜鬥陣",
    "author": "高嘉徽",
    "text": "有chit工，阿雲beh去學校上課，soah 拄著一个查埔人beh對伊siáu-ti-ko，阿雲chiok驚惶--ê，伊就趕緊去敲電話共阿文講，阿文物件khǹg --leh，隨chông 去救阿雲--ah!阿文生做真kau-chhiâng，伊到hiah-ê時, hit-ê 查埔人看著伊，就A-pô-á làng-káng，隨走去 bih--ah!",
    "paragraph_id": 7
  },
  {
    "title": "歡喜鬥陣",
    "author": "高嘉徽",
    "text": "伊看chit-ê chiok生氣 --ê，就共阿雲講:「Chit條路m̄-thang行，想過危險--ah!以後你beh去上課，愛細膩，我會暗中保護 -- 你， m̄免驚!」    阿雲聽伊按呢講，伊足感心--ê，伊心內teh想，我beh嫁hō͘ 伊。想著chia，伊ê面lóng紅貢貢ah!伊ê阿母嘛 teh想講hām阿文ê親事愛趕緊定落來，ah無伊beh變成一个老姑娘落!",
    "paragraph_id": 8
  },
  {
    "title": "歡喜鬥陣",
    "author": "高嘉徽",
    "text": "過無偌久阿文伊就去阿雲hia提親，想beh緊共 chit-ê有智慧koh chiok súi ê姑娘chhōa入門，m̄-thang koh等--落-去ah!阿雲ê父母接著阿文ê提親，當然嘛應好，in看會出來伊是chit-ê會當hō͘ 阿雲幸福ê人，而且in雙方早著講好--ah， kan-nā ah-bōe開喙，soah hō͘ 阿文早一步起鼓--ah!",
    "paragraph_id": 9
  },
  {
    "title": "歡喜鬥陣",
    "author": "高嘉徽",
    "text": "In看著阿文對查某kiáⁿ hiah-nī照顧，心內chiok感動。結婚了後， 阿文嘛是會hām in bó͘騎腳踏車，tâng-chê 回想 gín-á 時代 ê kì-tî。In sù-phòe ê 形影hō͘ in hit-chng ê人 chiok羨慕--ê。",
    "paragraph_id": 10
  },
  {
    "title": "歡喜鬥陣",
    "author": "高嘉徽",
    "text": "Tī in ê cha-bó͘-kiáⁿ出世進前，in koh會去看布袋戲，感情真正是好kah連thiⁿ-chhiⁿ lóng共 in祝福!*刊tī教會公報社NO.3532期(2019/11/04~11/09)",
    "paragraph_id": 11
  },
  {
    "title": "Gún khó-liân ê sió-mōe",
    "author": "高嘉徽",
    "text": "阮可憐 ê 小妹       作者:Ko Ka-hui   日期:20191010 我是獨身仔，是猶未 chhōa 某 ê 人，家己一 ê 人對台南到高雄打拚，雖罔辛苦， m̄-koh嘛是家己 ê 決定。我厝 --nih 有一 ê 小妹，阿爸 kap 阿母 kan-taⁿ 生阮 2 ê gín-á 爾。",
    "paragraph_id": 1
  },
  {
    "title": "Gún khó-liân ê sió-mōe",
    "author": "高嘉徽",
    "text": "Chū 細漢我 kap 小妹 ê感情就足好 --ê，伊嘛真乖真優秀，讀高中ê 時陣 lóng 提頭名，得到 bōe少 ê 獎金，嘛 kā 一寡錢交hō͘ 爸母。M̄-koh有一件足悲慘 ê 代誌，tī 伊高中卒業無偌久ê 時發生 --ê。伊 tī 高中讀冊ê 時陣交到一 ê 男朋友，講偌愛伊拄偌愛伊，我才無teh kā 伊信篤--leh!因為伊害死阮小妹。Che 講 -- 起-來就傷心!",
    "paragraph_id": 2
  },
  {
    "title": "Gún khó-liân ê sió-mōe",
    "author": "高嘉徽",
    "text": "就是伊高中熟識一 ê 大伊5 歲ê 查埔人，彼 ê 人 高中卒業就 teh 食頭路 --ah!食 ê 頭路，伊是tī o͘-tó͘-bái-á 店作黑手 --ê，人範 koh-sǹg 會使 --ê，m̄-koh 愛食薰。In 2 ê 是按怎熟識 ê 過程neh?講 -- 起-來 koh 是一 ê 故事--ah!",
    "paragraph_id": 3
  },
  {
    "title": "Gún khó-liân ê sió-mōe",
    "author": "高嘉徽",
    "text": "有一工阮小妹陪伊 ê 學長去修理 o͘-tó͘-bái，彼工 o͘-tó͘-bái-á 店ê 頭家 kap 彼 ê 學長 ê 老爸有熟識，是朋友，所擺若是 o͘-tó͘-bái-á 有問題，lóng 會chhōe 彼間店修理。",
    "paragraph_id": 4
  },
  {
    "title": "Gún khó-liân ê sió-mōe",
    "author": "高嘉徽",
    "text": "就tī 彼工，新來 ê 黑手看著阮小妹，chŏaⁿ saⁿh--tio̍h，伊感覺阮小妹生做真 súi，有青春少女 ê 氣質，黑手 --ê ba̍k-chiu lóng 無離開伊 ê 身軀，一直 teh kā siòng，這是阮小妹在生 ê 時 kā 我講 --ê。",
    "paragraph_id": 5
  },
  {
    "title": "Gún khó-liân ê sió-mōe",
    "author": "高嘉徽",
    "text": "想到 che，我kiông beh吼 -- 出 - 來--ah，伊是我上愛 ê 小妹， m̄-koh 真少年 tō 離開這chit ê 世間--ah!",
    "paragraph_id": 6
  },
  {
    "title": "Gún khó-liân ê sió-mōe",
    "author": "高嘉徽",
    "text": "小妹 kā 我講，tūi彼工黑手 --ê kā 伊討電話了後，就 tiāⁿ-tiāⁿ 約伊出 -- 來，伊 o-ló 小妹真súi koh 真巧，而且不時仔講甜蜜 ê 話， koh送小妹愛 ê 物件，這種追求 ê 方式，tōe 一chit ê 少女 bē 感覺貼心?當然嘛是 tòng-bōe-tiâu 就 hām 伊做伙--ah!",
    "paragraph_id": 7
  },
  {
    "title": "Gún khó-liân ê sió-mōe",
    "author": "高嘉徽",
    "text": "Ah 當初小妹陪去修理 o͘-tó͘-bái-á 店 ê 學長-- leh?當然嘛是 teh kah-ì 阮小妹， m̄-koh伊 ê 愛意猶未講 -- 出 - 去，就 hō͘ 彼ê 查埔人搶去--ah!真可惜彼 ê 學長阿羅人範真好，生做誠緣投 koh 誠 lò,，本底伊 kap 阮小妹teh 牽， soah hō͘ 彼 ê 黑手 --ê 破壞。",
    "paragraph_id": 8
  },
  {
    "title": "Gún khó-liân ê sió-mōe",
    "author": "高嘉徽",
    "text": "Koh 來講著阮小妹阿芳，是按怎 khiau--khì--ê。伊 tī 高三卒業，差不多10工，tī 彼工 hām in 男朋友阿發， hām人相lòng，chŏaⁿ lòng 一 ê 阿芳飛 -- 出 - 去， koh hō͘ 一台 lu bah-khuh ê 貨車kàu--tio̍h，ah 這聲慘--ah!無死嘛穩死--ah!",
    "paragraph_id": 9
  },
  {
    "title": "Gún khó-liân ê sió-mōe",
    "author": "高嘉徽",
    "text": "彼工出代誌，阿發真緊張，伊緊敲電話叫人kā 伊送去病院，bóe--á 嘛是救bōe 轉來。我會記得阮小妹阿芳頭七彼工，阮阿爸kap 阿母是哭 kah 目屎流目屎滴，真正足傷心，想不到伊按呢就死 -- 去--ah!一 ê 青春少女ê 性命就按呢無 -- 去--ah!Bōe--á 阿發嘛因為這件代誌 hông lia̍h 去關--ah!QR Code念予你聽 *刊tī教會公報社第NO.",
    "paragraph_id": 10
  },
  {
    "title": "Gún khó-liân ê sió-mōe",
    "author": "高嘉徽",
    "text": "3556期(2020/4/20~4/26)",
    "paragraph_id": 11
  },
  {
    "title": "阿母的白頭chang",
    "author": "高嘉徽",
    "text": "阿母的白頭chang   作者:高嘉徽  創作日期:2020/09/28 有chi̍t 工，我 hiông-hiông 看著阿母 ê 白頭chang，本來無 hiah chē，這馬變較chē。我 khòaⁿ--tio̍h，心肝頭 soah 酸酸。阿爸kap 阿母自細漢就共阮惜命命，共我 kap 阮小妹chhiâⁿ-ióng 大漢真無簡單。俗語講：「天下父母心!",
    "paragraph_id": 1
  },
  {
    "title": "阿母的白頭chang",
    "author": "高嘉徽",
    "text": "」 佗 chi̍t位父母bōe 疼家己 ê gín-á。我細漢 ê 時，阿母就為我 ê 身體健康 chhau-sim kap kòa-gāi，煩惱東煩惱西，我活到 taⁿ 嘛beh 30歲--ah。阿母伊講無要求回報，會當看著阮平安大漢就好。阿母，我會好好仔有孝--lí，莫koh hō͘ 你煩惱。",
    "paragraph_id": 2
  },
  {
    "title": "阿母的白頭chang",
    "author": "高嘉徽",
    "text": "阿母雖罔有白頭chang，m̄-koh 猶原是我心中上 súi ê 阿母，你嘛是我人生中 ê 第一名 ê 老師。*刊tī台文罔報NO.355(2023/10月)",
    "paragraph_id": 3
  },
  {
    "title": "一場車禍ê奇緣",
    "author": "高嘉徽",
    "text": "一場車禍ê奇緣      作者:Ko Ka-hui  創作日期:20180823   阿雄對阿蘭足 hiông--ê，共講叫伊tshut--去，莫koh 轉來。阿蘭是哭kah sì-lâm-suî，目屎一直滴 -- 落來。伊共in翁阿雄講:「你ê心是毋是予狗咬 -- 去--ah!」Thài-ē對伊hiah khok-hîng，因為這件細項ê代kap伊相冤。",
    "paragraph_id": 1
  },
  {
    "title": "一場車禍ê奇緣",
    "author": "高嘉徽",
    "text": "Tsit件代誌是愛對阿蘭進前 hām伊ê朋友起鼓。愛tuī hit-ê時陣，伊交情 10幾冬ê好朋友阿華講起。這馬，阿華伊是tsit-ê已經有某有kiánn ê人--ah!毋過伊對自少年時代就熟識ê阿蘭，伊ê心khǹg buē--lo̍h-lâi。就tshiâng-tsāi約阿蘭出去lim ka-pi iah是泡茶。因為hit tsām tshāinn-tshiānn hām 阿華約出去。",
    "paragraph_id": 2
  },
  {
    "title": "一場車禍ê奇緣",
    "author": "高嘉徽",
    "text": "他ê翁一直忍耐，到tòng-buē-tiâu，tòng-tsò伊討契兄，才 hiah-nī-á 受氣。因為阿蘭是tsi̍t ê單純ê查某人，伊無想hiah 濟，只是想講：「就是朋友爾爾，應該無啥物要緊。」阿蘭伊傷戇tuh-tuh，無發現阿華koh對伊有意思。其實in翁嘛毋是無疼伊，是tsi̍t ê 足疼某ê查埔人。Tse 會當對 10年前 ê車禍講起。",
    "paragraph_id": 3
  },
  {
    "title": "一場車禍ê奇緣",
    "author": "高嘉徽",
    "text": "Tī 10冬前 ê tsit場車禍， hit時阿蘭20幾歲爾，伊ê 工課是做台語雜誌个編輯，伊t ī beh 轉去厝裡ê路途中騎oo-tóo-bái hām人相lòng，lòng一ê腳受傷koh phuê--luì去--來，過路人ê阿雄看毋是勢，趕緊敲110 ê電話叫救護車，共伊送去病院。彼ê時陣kan-tann 阿雄去共關心爾，koh hām伊la-thain，予伊有意識無昏 -- 去。",
    "paragraph_id": 4
  },
  {
    "title": "一場車禍ê奇緣",
    "author": "高嘉徽",
    "text": "阿雄本底只是beh安搭伊爾，結果伊就雄雄認真看伊ê面kah 皮膚，阿蘭生做真tshing甜，suí koh面肉皮幼，阿雄伊ê心suah起giang，to sannh-tioh阿蘭，阿蘭看伊一直共看。伊suah面攏紅貢貢，有共說謝，毋過歹勢歹勢共看。無偌久，救護車來，就趕緊送去附近ê病院，治療伊受傷ê腳。「阿爸，你來--ah!我ê腳足疼--ê，你敢會使陪我--neh?」阿蘭共in爸仔司奶。",
    "paragraph_id": 5
  },
  {
    "title": "一場車禍ê奇緣",
    "author": "高嘉徽",
    "text": "「你--oo!已經遮大漢--ah!Koh 愛阿爸陪!」阿爸雖罔講按呢，毋過伊ê心足疼，thài-ē發生這款代誌。In 阿爸是下班隨趕起病院，看in 查某kiánn，伊teh想，伊bē-sái對不起已經死去ê某。因為伊kan-tann tsit ê 孤查某kiánn爾。阿蘭in頭家嘛真關心伊ê像敢有按怎無。因為彼日請伊加班，晏轉去，suah 出代誌，in頭家ê心真buē得過。",
    "paragraph_id": 6
  },
  {
    "title": "一場車禍ê奇緣",
    "author": "高嘉徽",
    "text": "Āu--來，阿蘭醫好 -- 去來了繼續上班，編輯 hiah tse kah 若山ê文章，是真頭 -- 疼。毋過嘛是愛共伊做予好勢，伊ê 同事阿華是做行政--ê。阿蘭自伊入來公司了後，阿華就足注意伊--ah!阿蘭是一ê真有才情ê女性，伊是寫台語ê短篇小說出名 --ê，雖罔目前無提著啥物文學獎。",
    "paragraph_id": 7
  },
  {
    "title": "一場車禍ê奇緣",
    "author": "高嘉徽",
    "text": "毋過伊共台語ê網站經營了buē-bái，嘛有buē少人是伊ê 『粉絲』，koh有辦過講座，嘛算有一寡名氣--ah!阿雄tī阿蘭車禍現場ê時，有共討電話，講會koh共連絡kah 關心伊ê狀況。毋過自阿蘭ê傷好 -- 去 - 來，伊躊躇beh 共敲無。Tī阿蘭出院，liōng-ki-iok 1 kò月ê時間，伊真正擋buē牢--ah!因為阿雄足想 -- 伊 ê，就敲予阿蘭，電話 liang伊就隨接到。",
    "paragraph_id": 8
  },
  {
    "title": "一場車禍ê奇緣",
    "author": "高嘉徽",
    "text": "阿雄共問:「你最近無?你ê傷敢有khah好?敢會當約這禮拜六个下晡 lim ka-pi?」阿蘭共講:「我ê傷tsha-put-to好--ah!毋過醫生過我講愛好好仔保養，彼搭毋通koh著傷。Ah無傷痕會koh愈明顯-- oo!」「好，我知--ah!你愛好好保重，咱約tsit 禮拜6好無？你敢有閒neh?」阿雄共講。「Hm……我有閒。Ah無咱約7-11就好，敢會使?」阿蘭講。「當然嘛會使-- ah!",
    "paragraph_id": 9
  },
  {
    "title": "一場車禍ê奇緣",
    "author": "高嘉徽",
    "text": "」阿雄笑bún-bún teh講。「真正約成--ah!」阿雄毋敢相信阿蘭會共答應，是歡喜 kah睏buē --落眠。Bué-á in就攏一直有見面，阿蘭嘛 kah意著伊。因為伊對伊ê好，是hiah-nī真koh hiah-nī溫柔。阿蘭共in 爸仔講，伊想beh嫁予當初 tī車禍救伊ê先生阿雄。In 阿爸聽著真反對。",
    "paragraph_id": 10
  },
  {
    "title": "一場車禍ê奇緣",
    "author": "高嘉徽",
    "text": "因為聽講對方是大頭家ê ban-á-kiánn，真有錢，毋過驚 tső-kiánn受苦，伊無beh予伊嫁予 hiah富有ê人。阿蘭共阿爸講伊毋是彼款人，伊kah阿華無仝。後--來，阿雄做一寡仔代誌予in 真感動，就講beh 共阿蘭嫁予伊，in tī 愛情故事就是hiah-nī 精彩。",
    "paragraph_id": 11
  },
  {
    "title": "一場車禍ê奇緣",
    "author": "高嘉徽",
    "text": "Koh講倒轉來，阿雄最後知影阿華ê企圖，嘛原諒阿蘭，伊毋是刁意故，毋是伊古意的某的毋著，安搭伊，koh 共回失禮，in koh 恢復正常ê生活--ah!*刊tī台文戰線NO.64(2021/10月)",
    "paragraph_id": 12
  },
  {
    "title": "我 ê 外媽",
    "author": "高嘉徽",
    "text": "我 ê 外媽            作者:Ko Ka-hui    日期:20191007 我 ê 外媽出世 tī tsò-sit人兜，tsū 細漢就開始 tàu tsò-sit，khau tsháu-á kap牽牛食草，因為伊細漢 ê 時，厝內真散赤，所以無讀冊，日子真艱苦，m̄-koh 因為tàu tsò-sit hōo伊訓練 kah 真堅強，日子mā 是一工一工過!",
    "paragraph_id": 1
  },
  {
    "title": "我 ê 外媽",
    "author": "高嘉徽",
    "text": "阿媽講，伊 tī 18 歲ê 時就去做sió-kang；kuānn thôo-tsuí kā 人 khí厝。一心就是 beh賺 khah tsē 錢 --ê，好通 tàu huānn-ke，伊講做 kah beh 24 歲ê 時才無做，因為彼陣我 ê 阿母 tī 伊 ê pa̍k-tóo 內，tit-beh 出世--ah!我 ê 阿母是長女，伊有一 ê 小弟 kap 2 ê 小妹。",
    "paragraph_id": 2
  },
  {
    "title": "我 ê 外媽",
    "author": "高嘉徽",
    "text": "聽 gún 外媽講 guán 阿母 tsū 細漢就是 háu-lâm-sîn koh 足愛 tuè-lōo--ê，就像人 leh 講 --ê 「愛哭 koh 愛 tuè-lōo」。話 koh 講 tò tǹg--lâi，外媽是 24 歲嫁 hōo 外公 --ê，嫁無偌久就有身，後來生gún 母 --á，tshuā gín-á ê 過程嘛愛足 pa-kiat--ê。",
    "paragraph_id": 3
  },
  {
    "title": "我 ê 外媽",
    "author": "高嘉徽",
    "text": "阿媽 koh 講外公 iah-buē 結婚近前 tuà tī 彌陀，結婚了後才搬來高雄 --ê，搬來了就開始做生理，賣 tang-tiánn-á senn-ue 通好維持生活。阿媽 giám-ngē ê 個性 hōo 我真 khim-puē--ê，是伊足骨力 kā 厝 --nih tàu 討賺。彼款艱苦 ê 過程中，伊無 uàn-thàn，就按呢一步一步 liâu-liâu-á做。",
    "paragraph_id": 4
  },
  {
    "title": "我 ê 外媽",
    "author": "高嘉徽",
    "text": "雖罔日子歹過，伊mā 是足用心 --ê，款厝--nih kap 照顧 gín-á ê 代誌做了 hōo 好勢，我感覺阿媽 kā 女性 ê 力量發揮誠 giô-toh。*刊登於台文罔報NO.306(2019/9月)",
    "paragraph_id": 5
  },
  {
    "title": "越南姊姊予我ê啟發",
    "author": "高嘉徽",
    "text": "越南姊姊予我ê啟發 作者:高嘉徽(Ko Ka-hui)日期:20190710 今年5--月去成功大學參加台灣羅馬字協會辦ê羅馬字文化節。我the̍h著第二名, 真歡喜!另外koh拄著1項代誌，ta̍t-tit咱來思考kap討論。彼工ê白話字比賽是鬧熱kún-kún。有bōe少囡仔mā來參加，siōng細漢--ê chiah 國小1年niâ！這是chiâⁿ hó ê 代誌。",
    "paragraph_id": 1
  },
  {
    "title": "越南姊姊予我ê啟發",
    "author": "高嘉徽",
    "text": "台灣母語若beh thn̂g-thòaⁿ--lo̍h-khì，beh一代thoân過一代，有少年人kap囡仔肯beh學習是kài要緊--ê。咱ê台語是足súi ê 語言，是咱ê寶貝；德黑蘭若無意識----著，真正會害著後一代neh!講到chia，我sòa--lo̍h-lâi beh kap lín 分享羅馬字ê重要性。羅馬字就是abc，全世界超過一半ê人lóng teh 使用。",
    "paragraph_id": 2
  },
  {
    "title": "越南姊姊予我ê啟發",
    "author": "高嘉徽",
    "text": "Tī咱台灣siōng重要ê羅馬字資產就是使用歷史超過150年ê白話字（Pe̍h-ōe-jī）。白話字是保存台灣歷史kap文化定著ài有ê文字kap文獻。Siāng-sî mā是學習世界各國語言ê基礎。台語比賽liáu-āu，我飯食了就隨去坐火車beh轉去高雄。Tī火車內，我lóng teh 觀察逐家。會記得坐beh到左營ê時，有一ê看起來kài-sêng東南亞ê阿姊坐tī我ê隔壁。",
    "paragraph_id": 3
  },
  {
    "title": "越南姊姊予我ê啟發",
    "author": "高嘉徽",
    "text": "我看伊用手機á teh看文章，我斟酌kā看，原來是越南ê新聞。我開嘴用華語kā問講：「阿姊我kám會當唸你teh看ê文章hō͘你聽？」伊講：「好ah!」我就開始唸。唸了伊講：「你ná會hiah-ni̍h厲害？你kám真正bōe-hiáu越南話？按呢看就有法度正確唸--出-來。」我kā講我有學過台語羅馬字，雖罔m̄知啥物意思，總是我一看就會曉唸ah!",
    "paragraph_id": 4
  },
  {
    "title": "越南姊姊予我ê啟發",
    "author": "高嘉徽",
    "text": "真神奇hō͘ⁿ~~~    所pái chit-ê經驗kā咱講，學羅馬字tek-khak有足濟利益（好處），會當幫贊咱學習世界語言，方便咱kap人pôaⁿ-nóa，m̄-nā拚經濟，mā thang 學習世界文明!",
    "paragraph_id": 5
  },
  {
    "title": "仙人ê生死之戀",
    "author": "高嘉徽",
    "text": "仙人ê生死之戀(漢羅版)  作者:Ko Ka-hui  日期:20190518   Tī 這ê 仙界有分4、5 ê 族群，in 有一 ê 統治 ê 君皇叫 公春，伊是這 ê 仙界輩分上懸 --ê。伊 kap 伊 ê 愛人會有啥物發展neh?咱看 -- 落 - 去就 無 m̄-tio̍h!有一改，這 ê 公春聖上伊誤會伊 ê 愛人做歹代誌。",
    "paragraph_id": 1
  },
  {
    "title": "仙人ê生死之戀",
    "author": "高嘉徽",
    "text": "Kā 人 烏白 bú-luā--ê，是聖上ê 妃，名號做麗麗。伊是這 ê 足兇死 ê 查某人，想足濟辦法 beh 害死彼 ê 聖上 ê 愛人阿素。因為伊 tit-buē-tio̍h 聖上ê 愛，所以才 beh hām-hāi 阿素。「阿素，你為啥物 beh 做這款代誌，這 ē hông 用 sih-nah 電你 ê 身軀，會害你無法力 --ê neh!",
    "paragraph_id": 2
  },
  {
    "title": "仙人ê生死之戀",
    "author": "高嘉徽",
    "text": "」公春講 kah 有夠傷心 --ê，伊無願意伊 ê 某受這款凌遲。「好，無要緊，我替你受罪， m̄-koh 你可能沒法度 koh tuà tiàm tsia ah!」公春想著 tse，想著 buē-tàng hām 伊 ê 牽手 tuà 做伙，真正足艱苦 --ê。「我是予人 hām-hāi--ê，聖上你莫按呢對待我，你tiānn-tio̍h 會後悔 --ê。",
    "paragraph_id": 3
  },
  {
    "title": "仙人ê生死之戀",
    "author": "高嘉徽",
    "text": "」這ê 聖上代替 in 某受罪，予sih-nah 電，電kah 規ê 人性命beh 無 -- 去 -ah!「你這ê 查某人koh teh 假siáu，哈哈哈!你莫 koh 入來仙界 ah lah!」彼ê 惡人麗麗 tī hia 像siáu婆 teh 笑 kâng-khuán.這 ê 時陣，因為天條有寫講，愛 óo-khì 伊 ê 目tsiu。",
    "paragraph_id": 4
  },
  {
    "title": "仙人ê生死之戀",
    "author": "高嘉徽",
    "text": "阿素 tī hiah teh tshuah，聖上óo buē 落 -- 去，m̄-koh 彼 ê 人tī 邊仔 teh 看，公春 koh 是仙界 ê 皇帝， m̄-kánn無做，伊就只好忍心 óo-tiāu 阿素 ê 目tsiu。予人 óo-tiāu 目tsiu ê 阿素，伊知影伊 ê 心去 --ah!就算 講伊變做一 ê 凡人，嘛無想beh koh tshap 公春聖上 ah!",
    "paragraph_id": 5
  },
  {
    "title": "仙人ê生死之戀",
    "author": "高嘉徽",
    "text": "「因為阿素變做一 ê 凡人，伊 ê 記持嘛差不多 lóng 無 -- 去 -ah!」   彼 ê 公春自從 hām 伊 ê 某分開，伊就無心koh tshap 其他 ê 代誌 ah!Tshuē in 某 beh 5、6 百冬ah，猶是koh tshuē 無人，伊真正足 tio̍h-kip--ê。日子一工 koh 一工按呢過 -- 去 -ah!聖上伊 koh下凡 落去 tshuē 阿素。",
    "paragraph_id": 6
  },
  {
    "title": "仙人ê生死之戀",
    "author": "高嘉徽",
    "text": "拄仔好伊去 se̍h 菜市仔看著一ê 穿白衫ê 查某人，看 -- 起 - 來蓋誠是伊 ê 愛人，伊用上緊 ê 速度 jiok-tio̍h 彼 ê 人。伊看著伊，真正 tshuah-tsi̍t-tiô，因為伊無看毋著人，就是 in 某，阿素!伊 tshuē 幾百冬ah，總算 hōo 伊 tshuē-tio̍h ah!",
    "paragraph_id": 7
  },
  {
    "title": "仙人ê生死之戀",
    "author": "高嘉徽",
    "text": "伊目屎 kiông beh lìn--lo̍h-lâi，m̄-koh in 某阿素感覺伊足怪 --ê，是按怎kā 伊 tuè-tiâu-tiâu，koh 一 ê 苦瓜面，伊真正 sa-lóng-bô!阿素伊自從變作一 ê 凡人了後，伊就 buē-kì-tit 進前tī teh 仙界 ê 代誌 ah!彼 ê 公春聖上伊就暫時無beh 轉去仙界，beh hām 伊 ê 某 tuà 做伙。",
    "paragraph_id": 8
  },
  {
    "title": "仙人ê生死之戀",
    "author": "高嘉徽",
    "text": "Tsū 拄著 in 某了後，就tuè 去 in 兜 hām 伊做伙生活， in 某嘛無講啥，就想講伊可憐，就留 --lo̍h-lâi， m̄-koh 1冬 koh 過 -- 去 -ah!阿素感覺真怪奇，伊是 lóng 無親人ah ooh!有一工就 kā 伊問：「Lín 兜tī tuē ah?你無親人oo?Thài-ē lóng beh tuà tī tsia ah!」   「Ooh!!",
    "paragraph_id": 9
  },
  {
    "title": "仙人ê生死之戀",
    "author": "高嘉徽",
    "text": "你其實就是我 ê 親人 ah!咱 ê 代誌你是buē-kì-tit ah!我 tshuē 你 tshuē 遐爾久才 tshuē--tio̍h，當然暫時 tuà teh tsia oo!」公春ná-káng ná-tshiò.「阿春，我知影你 ê 名 ah!M̄-koh 你講我是你ê親人，你 sī-m̄-sī 記 m̄-tio̍h 人 -- 起 -ah?",
    "paragraph_id": 10
  },
  {
    "title": "仙人ê生死之戀",
    "author": "高嘉徽",
    "text": "」   阿素感覺伊 teh 講 sńg-tshiò，就無想遐濟 ah!有一工，彼 ê tī 天頂害阿素ê 惡婦趁聖上無 tī ê 時陣來 tshuē 伊， m̄ 知影伊bat kā 伊害 -- 過。M̄-koh 伊看著伊ê 面，就蓋誠想起 tī tuē bat 看 -- 過，而且伊感覺這 ê 查某 m̄-sī 啥物好人!「你是啥物人?你來我 tsia beh tshòng-- 啥?",
    "paragraph_id": 11
  },
  {
    "title": "仙人ê生死之戀",
    "author": "高嘉徽",
    "text": "」阿素無客氣 teh 講。「我是你進前熟識 ê 好朋友 ah!看 -- 起 - 來你已經buē 記持我 ah!Kann-nā 想 beh 來 kā 你看覓 leh!」麗麗 笑 kah 足假仙 --ê.這 ê 時陣，「阿春」beh 轉 -- 來 ah!彼 ê 麗麗看 m̄-sī-sè, 就緊 suan ah!阿素看麗麗 ê 面，就是想 beh 起來 tī tuē 看 -- 著!",
    "paragraph_id": 12
  },
  {
    "title": "仙人ê生死之戀",
    "author": "高嘉徽",
    "text": "而且伊 ê 目tsiu 真 suí，足成伊 ê 目tsiu.伊是愈想愈m̄-tio̍h，就問公春彼 ê 查某人 ê 代誌， 公春只是 sió-khuá 講一 --ê，嘛無講著伊ê 目tsiu ê 代誌。阿素心內就 teh想，敢講伊是 kâng-tóng--ê，真正m̄-kánn koh 想 ah!時間過足緊 --ê!5 冬 koh 過 -- 去--ah!",
    "paragraph_id": 13
  },
  {
    "title": "仙人ê生死之戀",
    "author": "高嘉徽",
    "text": "「阿素我 beh tshuā 你轉去生活，好 -- 無?」Tsū 阿素 hām伊tuà 做伙了後，伊是對伊足貼心 --ê，就應講：「好，我tuè 你去!」   阿素這馬 koh 無法度想 -- 起 -來伊是聖上，嘛是伊 ê ang，m̄-koh對伊足好 --ê，伊嘛無想遐濟 ah!",
    "paragraph_id": 14
  },
  {
    "title": "仙人ê生死之戀",
    "author": "高嘉徽",
    "text": "後來，阿素kā 公春問，伊是 ná 講 ná háu，阿素 tī 這 ê 時陣想去進前 tī 仙界 ê 代誌，嘛原諒公春 ah!Kā 伊 tsih-tsiap 轉 -- 去了後，彼 ê 惡婦 koh 想 beh 害伊ah!!公春 siū-khì--ah!就 kā 伊審判koh 關入去大牢，永遠 tī 內底生活。",
    "paragraph_id": 15
  },
  {
    "title": "仙人ê生死之戀",
    "author": "高嘉徽",
    "text": "Tsū 彼 ê 惡婦麗麗關 -- 入 - 去了後，仙界 koh 恢復 in 2 ê lâng 歡喜 ê 日子!＊刊tī台文罔報NO.303(2019/6月)",
    "paragraph_id": 16
  },
  {
    "title": "拍拚ê散赤人",
    "author": "高嘉徽",
    "text": "拍拚ê散赤人                    創作日期:2017/08/16   Tsū細漢，伊ê人生tō足悲慘 --ê，因為tī伊十幾歲ê時陣，伊ê阿母tō過身--ah!Tī國小6 年伊tō出來賺錢，真正hōo人聽liáu有夠毋甘--ê。In兜tû liáu伊，koh有一ê 比伊細漢7 歲ê小弟，伊tsū 細漢tō愛討賺 hōo小弟食kap穿。",
    "paragraph_id": 1
  },
  {
    "title": "拍拚ê散赤人",
    "author": "高嘉徽",
    "text": "雖罔日子過liáu真艱苦，毋閣伊mā是堅持beh hōo伊ê親人過尚好ê 生活。驚小弟無thang食飯，啥物代誌攏是伊 teh發落，伊ê小弟攏看在眼內，伊tō親像一ê niû-lé kâng-khuán teh照顧小弟。伊為著 beh過koh khah好ê生活，koh去做藝人，想講án-ne會當賺khah濟錢，會當改變生活。他足幸運，tú-á做藝人無夠2冬 tō紅 -- 起 - 來 ah!",
    "paragraph_id": 2
  },
  {
    "title": "拍拚ê散赤人",
    "author": "高嘉徽",
    "text": "真濟公司koh足濟人熟識伊這 ê 緣投ê人。因為名聲 tsiām-tsiām thuànn開，hōo伊會當tsih-tsiap真濟sit-thâu。伊nā-sī有閒，tō一直接khang-khuè，無暝無日，tō認真拍拼teh討賺。Tō是因為傷tshau-lô，身體tō koh jú bái --ah!而且 koh 著憂鬱症，tse實在是有夠不幸 --ê。",
    "paragraph_id": 3
  },
  {
    "title": "拍拚ê散赤人",
    "author": "高嘉徽",
    "text": "細漢ê時，老母tō 去做仙ah，koh 有一ê小弟beh tshī，全部ê負擔攏tī伊ê身上，真正是有夠食力 --ê。伊ê好朋友koh共伊欺騙，做放送頭，共伊ê代誌koh有無實在 ê代誌講 -- 出 - 去，hōo伊無法度做人。毋管按怎改說，逐家攏無teh共伊sìn-táu，所以tsiah會得著憂鬱症。後 -- 來，伊ê小弟有出脫--ah，共伊ê阿兄講，伊ē共伊鬥相共，叫伊m̄-bián 煩惱。",
    "paragraph_id": 4
  },
  {
    "title": "拍拚ê散赤人",
    "author": "高嘉徽",
    "text": "伊ê阿兄真正thiám--ah!伊ê小弟hia ê 對國中到大學ê學費，所有大大小小所開 ê錢，攏是tsit ê阿兄負責 --ê。為著顧小弟，伊家己 mā無讀啥物冊。你講，這 ê故事是毋是足tîm-tāng kap疼心 --leh?講這 ê故事ê人目屎teh beh 流 -- 出 - 來 ah!＊刊tī台文罔報NO.312(2020/3月)",
    "paragraph_id": 5
  },
  {
    "title": "我kah台文通訊罔報ê緣份",
    "author": "高嘉徽",
    "text": "我kah台文通訊罔報ê緣份  作者:高嘉徽  創作日期:2021/06/01   我是tī 5 年前，因為教會朋友ê紹介，來到高師大上金花老師ê基礎台語羅馬字班￮彼時，我iáu m̄-chai-iáⁿ 台文是啥￮是老師上課ê時，提出「台文通訊罔報」ê雜誌，kā咱分享台文親像罔報內容按呢寫，我彼ê時陣我iáu-koh bōe-hiáu寫--ê，m̄-koh因為讀罔報hō͘我台文koh-khah進步，ē-tàng得著台語ê資訊kap智識￮  Tī 2016年ê 12月，我為著beh kā台語學hō͘ 好，就開始我第一篇ê台文寫作￮一開始，我ê羅馬字足chē lóng 寫m̄-tio̍h，老師足有耐心kā我牽教，hō͘ 我沓沓仔對寫台文有信心￮  Tī我ê拍拚之下，我ê第2篇全羅ê散文hō͘ 罔報刊出來，刊tī 2017年ê 8月份￮這時，我足感謝台文通訊罔報hō͘我chi̍t-ê寫台文ê新人有機會刊登，而且彼時ê編輯koh有hō͘ 我寫作ê建議，hō͘ 我 ê 台文koh-khah 進步￮   到今，已經過5冬--ah，我因為老師ê鼓勵koh teh 寫，目前罔報已經刊我十幾篇ê文章￮我真感謝罔報!",
    "paragraph_id": 1
  },
  {
    "title": "我kah台文通訊罔報ê緣份",
    "author": "高嘉徽",
    "text": "陪我讀5冬ê台語，嘛經歷我考過中高級做台語老師ê時間￮  Tī這个te̍k-pia̍t ê 日子，30週年 ê 日子，我beh 祝福台文通訊罔報ē-tàng發行久長，chi̍t-ê ē-tàng 行過30年日子ê台文雜誌，實在無簡單!祝福台文通訊罔報30週年快樂!*刊tī台文Bóng-pò NO.327(2021/6月)",
    "paragraph_id": 2
  }
]