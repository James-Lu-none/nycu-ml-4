ID,前文,題幹,選項1,選項2,選項3,選項4
12537,去歐洲旅行，絕對袂使無去坐瑞士的「冰河火車」！伊是全世界駛了上慢的觀光火車，欲八點鐘的旅程，佇海拔五百公尺到兩千外公尺懸中間起落；連啉酒杯仔也設計做有角度，通應付有懸低差的崎。沿途通欣賞阿爾卑斯山上媠的一面，穿過細細的庄頭、山谷、橋墩、水沖，共世界遺跡和人講「人間仙境」的瑞士美景看透透。,根據文章，下面對冰河列車的描述佗一个是正確的？,伊是世界速度上緊的列車之一,坐一逝觀光列車的時間愛四點鐘,列車內的酒杯仔特別設計做斜角,冰河列車駛佇懸度一百公尺到五百公尺
22537,"兒：「厝--lìn狀況按怎？」
母：「彼就愛看這季的蕃薯矣。」
兒：「大兄的跤咧？」
母：「醫生講醫袂好，愛剁掉，毋過嘛是愛看這季的蕃薯。」",請問這段對話內底，是按怎一直提起愛看番薯？,番薯收成好才有錢,番薯的醫術高明,阿母聽番薯的話,大兄聽蕃薯的話
32537,對1980年代開始，臺灣人時行佇中秋烘肉，佇中秋暝的前後，家家戶戶會圍佇外口埕抑是徛家的亭仔跤烘肉，親情五十做伙團圓放煙火慶祝中秋節。佇韓國，中秋節閣號做「秋夕」抑是「仲秋節」，是韓國重要的傳統節日之一。逐家會紮拄收成的五穀佮果子去培墓祭祖。嘛會轉去故鄉看親人，共親情五十送禮，所以英文嘛共韓國的中秋節號做「韓國的感恩節」。,韓國人嘛有咧過中秋節，請問韓國人佇中秋節時行做啥物活動？,烘肉,扒龍船,祭祖,放煙火
42537,"查某：你看我穿這領較好抑是彼領？
查埔：我感覺你上好穿短褲，咱明仔載欲去福隆海邊仔。",請問查埔人為啥物建議查某人明仔載穿短褲？,欲耍水,天氣熱,較好活動,較四序
52537,傳說佇清朝道光年間，福建有一个地方官員為著巴結對北京來考察的福建布政使，就叫廚子共家己所有收集著的大大細細幾若十種的食材，囥咧紹興酒甕仔內，用文文仔火沓沓仔煨，煨甲共所有食材的精華攏慢慢仔提煉出來。當當這个菜捀上桌的時陣，酒甕仔一下開，逐種食材互相作用，特別的芳味衝對鼻空，布政使對這項菜呵咾甲會觸舌。有一首詩講：『壇啟葷香飄四鄰，佛聞棄禪跳牆來。』這項菜就按呢hőng叫做佛跳牆。,請問這个菜號做佛跳牆的意思是啥物？,會當修行悟道。,食材太好食，連修佛的人嘛枵饞流喙瀾。,予人驚惶所以跳牆仔走去。,佛講：不可講，只好兇兇狂狂走去。
62537,我佇佳冬的蕭家舊厝，看著一幅書法，內容是：散赤是一種病，若毋是因為貧惰，就是無知，上䆀--的是兩項攏著。散赤毋但是物質佮金錢的欠缺，上蓋要緊的是精神、信心、勇氣、意志佮知識無夠，所以講散赤毋但是橐柋仔袋磅子，閣較食力--的是頭殼內嘛空空。,作者認為散赤是因為按怎？,病,家境,貧惰佮無知。,環境。
72537,音樂是現代人生活中蓋重要的一部份，人毋但會佇歡喜的時陣放音樂，艱苦悲傷抑是壓力誠大的時陣嘛會放音樂。根據英國研究顯示，有一寡仔音樂確實有予人放輕鬆較袂操煩的效果。佇咧聽音樂的時陣，心跳的速度會變慢，血壓嘛會降低，規个人愛睏仔愛睏。壓力大的時陣，會當揣一條慢慢仔的歌，毋過愛會記得袂使若駛車若聽歌，才袂發生危險。,請問文章的主要的意思是啥物？,有一寡仔音樂會當予人放輕鬆,音樂會予人愛睏,音樂會予人誠暢,聽慢慢仔的音樂心臟會跳甲足緊
82537,"甲（查埔的）：你佮意佗一个日本作家？
乙（查某的）：我讀過三島由紀夫的幾本冊，像《饒裕之海》，算有欣賞伊。
甲：是按怎佮意伊的冊咧？
乙：嘛毋知呢，都佮意伊寫的風格。
甲：伊到尾仔若是自殺喔。
乙：這佮伊的冊閣有啥物關係咧？你敢原仔算是伊的冊迷，無哪會知影伊自殺？",佗一个選項是真的？,三島由紀夫是病死的。,《饒裕之海》是三島由紀夫的作品。,查埔的毋知三島由紀夫這个作家。,查某的有明確講出佮意三島由紀夫的理由。
92537,"男：你捌踅過羅東夜市、逢甲夜市、花園夜市、今仔日來到士林夜市，一定愛好好仔食看覓遮的好食點心。這攤臭豆腐佇網路是真有名喔﹗今仔日毋免客氣，我共你請。
女：擋袂牢，味足臭的，一點仔都無芳，你哪會佮意食這﹖真奇怪，竟然閣有遐濟人咧排隊。
男：哪會臭，我感覺誠芳呢！總算著咱矣，誠歡喜。你先食看覓，就知影無咧膨風。食起來按怎﹖會當接受無﹖
女：嗯﹗食一喙就好，雖然逐家攏感覺真好食，毋過我真正是毋敢食呢！",這位小姐今仔日踅的是佗位的夜市？,羅東夜市。,士林夜市。,逢甲夜市。,花園夜市。
102537,"女：你的手機仔關抑未？
男：猶未，是按怎我愛共手機仔關機？
女：因為電影就欲開始演矣，若是看電影的時陣，你的手機仔咧喨，會攪擾著其他觀眾看電影。
男：毋過我無想欲關機，我敢會使共手機仔調做震動模式？
女：會使。另外，電影開始演了後，也莫和我討論劇情，講話也會攪擾著其他觀眾看電影。",請問這位先生應該創啥？,關手機仔喨的聲,共手機仔聲調去上大聲,佮這个小姐開講,揣其他觀眾借話
112537,咱公司的年度家庭日咧欲佇二月二十舉辦，請同仁愛穿咱統一發落來的體育衫，佇當工早起七點三十分到各部門櫃台報到。逐个同仁著愛參加一項體育競賽，閣有留到上落尾的同仁會當參加好運摸彩。,這篇文章的公告對象可能是啥人?,社區住戶,公司員工,俱樂部會員,大學生
122537,"醫生：王小姐你好，今仔日是佗位咧無爽快咧？
病人：我無細膩𨂿著，你看我的跤腫甲按呢。
醫生：𨂿著大約仔偌久矣？
病人：已經三工矣，腫閣痛閣烏青凝血。本底想欲去予人推推掠掠咧，毋過驚會痛。
醫生：一開始敢有做啥物緊急的處理無？過遮濟工才來看，可能會留病尾喔！
病人：𨂿著的時陣有焐冰，我聽講𨂿著過兩點鐘就愛閣換焐燒的，一點鐘後閣換轉來焐冰，按呢相替換才會較緊好。
醫生：24點鐘內愛焐冰，過72點鐘才會使焐燒的喔！這站仔你愛共跤攑予懸，予血回流，我先開一寡藥仔予你食，閣有貼布，兩禮拜內盡量莫行徙，才會順序復原喔！",請問下跤佗一个毋是這位醫生建議病人的項目？,24點鐘內焐冰。,72點鐘後焐燒的。,食藥仔。,推推掠掠咧。
132537,查埔人:「我是你的手機仔，永遠都開機。你是我的電話號碼，永遠袂改變。」查某人:「現代人的手機仔用無兩年就欲換，電話號碼閣較無值錢!」,根據這段對話，佗一个選項是著的？,查埔人是一支手機仔,查某人定定換手機仔,查埔人保證伊真專情,查某人誠感動
142537,高雄衛武營國家藝術中心，早前是軍事中心，經過十五年的改造，佇2018年正式開始使用，有音樂廳、戲劇院、表演廳、外口埕等等的場所。地點倚佇闊莽莽的衛武營市區公園，規个青色的景緻，春色滿園，建築是荷蘭的設計師設計的，運用地理的優勢，以市區公園規遍的榕仔來構思，圓弧型的外觀巧妙的佮四周圍的環境合做伙，自然的光線對厝尾頂的天井迵過，造出樹蔭日花的氛圍。,衛武營國家藝術中心佮市區公園呈現啥物款的視覺效果?,和諧,怪奇,黯淡,對比
152537,基隆有一座紅淡山，我捌去遐𨑨迌。山無懸，差不多兩百公尺，沿路遊客少少，不止恬靜。山頂有一个瞭望台，會當欣賞基隆市區的風景。我無意中聽著兩个少年仔的對話，大概仔是咧講學校畢業了後，佇基隆無好揣頭路，嘛是就到外位食頭路。彼擺我毋但看著基隆的風景，嘛聽著基隆少年仔的心情風景。,作者佇咧紅淡山看著啥？,日頭落山。,山景,貧民區,砲台
162537,請聽下面這段關係觀察天星的說明，然後回答紲接兩个問題。若是欲好好仔探索空中的天星，有幾項事必須愛加注意。首先就是愛選擇觀察天星的時間。觀星的時間會當選佇舊曆的22到初6的這段期間。假使無欲看通暝的天星，按呢觀星的時間上好是揀佇每個月下旬。這時月娘會佇三更了後peh起來，佮天星比起來，月娘是較光，所以月娘peh起來了後觀察就會當結束。若是有規暝的時間通觀星，而且若是除了天星嘛想欲看著銀河，煞無欲予月娘攪擾，按呢觀星的時間上好揀佇每個月拄開始的幾工內。另外，觀察天星的地點嘛要好好仔決定，上好愛有幾个備用的地點。這是因為佇野外觀星上驚拄著歹天，欲出發觀星進前，上好看覓仔天氣預報。,若想欲規暝觀察天星閣看著河溪，下跤佗一段時間是上好的？,逐个月的初一到初七,逐个月的初八到十六,逐个月的十七到二二,逐个月二二到三十
172537,復活節是基督教的重要節日，紀念耶穌基督予人釘死了後第三工復活的事蹟，人認為是象徵重生佮希望。復活節彩卵是西方國家咧慶祝復活節的習慣，傳統是使用經過染色的卵，現代的習慣是使用卵形的巧克力代替。彩卵一般事先藏好勢，然後予囡仔來揣，象徵友誼、關愛佮祝福。基督徒以復活卵比喻做「新性命的開始」，象徵「耶穌復活、行出石墓」。西方人相信卵有兩擺生命，第一擺是「新生」，第二擺是「重生」。,請問：西方人相信一粒卵有幾擺的性命？,一擺,兩擺,三擺,四擺
182537,李小龍的好功夫是「頂港有名聲，下港上出名」，若按呢李小龍的功夫是按怎來的？李小龍對武藝有興趣，就共所有講功夫的冊攏買來看，毋管是講武當、少林、空手道、揍拳、劍道、相偃的冊伊攏研究，閣創造出家己的一套武功。伊上厲害的是「截拳」，就是共逐種無仝的武藝好的所在敆起來，得著一種厲害的步數。,下跤對李小龍的描述佗一个正確？,袂曉武當派的功夫。,佮真濟老師學。,綜合無仝種的武藝。,足討厭看冊。
192537,"查埔：你好！遮會使為你服務。
查某：你好！我想欲申請新門號。
查埔：請問你上網佮講電話的需求，佗一個較懸？
查某：我平常時攏用line講電話。
查埔：若按呢我推薦你辦網路食甲飽，這馬一個月只要納499箍，就會使網路食甲飽矣。
查某：阮朋友講網路食甲飽干焦愛299箍，那會佮你講的無仝款。
查埔：彼是佗一種方案咧？抑是你的朋友佇佗位做工課？
查某：伊是陽光公司的員工，伊講伊網路食甲飽只要299箍。
查埔：彼應該是企業用戶專案。愛透過陽光公司的專員才會使辦理。
查某：你按呢袂使直接辦理？我人攏來門市矣。
查埔：歹勢啦，企業用戶專案一定愛予專人辦理，一般的門市是袂使辦的。",請問對話中的查某人想欲辦理啥物業務？,申請通話量加一倍的新號碼,申請月租499箍的新門號,申請網路食甲飽的新門號,申請公司業務用的新門號
202537,歷史上，人類從來毋捌像現代人按呢的長時間坐咧。坐久的歹處真濟，上蓋明顯就是足濟慢性病煞來產生。哲學家蘇格拉底講：「身體的健康會因為無咧運動變䆀，嘛會因為長期有運動和練習，煞變好。」這句話真適合來形容現代人。總講一句，無運動是百病之源，適當的運動，才會健康。,蘇格拉底的話是啥物意思？,現代人坐較久。,運動才會健康。,較早的人攏坐較久。,讀歷史會健康。
212537,"查埔：中式食食的名看起來是誠特別，比論講：「涮涮鍋」的「涮」到底是啥物意思？
查某：中國菜有一寡名會當看出伊的作法。「涮涮」就表示共切好的薄肉片仔囥佇燒唿唿的湯頭內底，燙一下仔就連鞭提去搵豆油食。醉雞嘛是按呢，「醉」的作法是共炊起來的雞肉囥佇酒內底浸一陣仔，予雞肉有另外一款無仝的滋味。
查埔：我足愛食紅糟肉，敢講「糟」嘛是一个料理的方法？
查某：糟是用酒囥落入去豉的方法，紅糟是激酒過濾的時陣留落來的酒糟，紅糟肉是用酒糟、豆油遐的醬料共糊起去三層肉的表面，紲落去共豉過的豬肉囥踮冰箱內底，冰三工至五工，落尾仔才提出來糋。
查埔：講遐爾濟好食的，我腹肚足枵的，咱緊來去食飯！
查某：好，咱來揣一間餐廳，點你愛食的菜。",對話中的兩个人，若是佇餐廳食飯，上有可能會點佗一項菜？,醉雞,燙羊肉,紅糟肉,蒜茸白肉
222537,有一站仔，阿仁佮意騎鐵馬到附近的庄頭運動，庄跤所在的路定定予伊爽神。有一擺，阿仁佇路邊看著一尾赤尾鮐，蛇看著伊嘛毋驚，老神在在對路邊的草葉仔堆趖過去，彼時陣阿仁咧相伊的鱗，青錦錦，心內想講雖罔是毒蛇，毋過袂主動攻擊人，有啥通驚的咧？伊的身軀蟯咧蟯咧，看起來是遮爾自然。閣有一擺，阿仁看著幾隻長尾山娘，規陣對伊頭頂飛過，那發出「gā-gā-suè」的聲音，彼條長長的尾，若親像一領譀古的藍色禮服，莫怪有「長尾山娘」的稱號，𪜶當齊飛，聲勢真正有夠大。,有關阿仁，下面佗一个描述是著的？,佮意到大都市𨑨迌。,看著蛇會落跑。,看過長尾山娘。,袂曉騎鐵馬。
232537,"這幾年來，愈來愈濟金光黨利用電話、訊息來共民眾騙錢，政府為著欲阻止民眾去hőng騙去，提供民眾查詢的管道，2004年成立「165反詐騙諮詢專線」。假使講懷疑家己接著金光黨的電話，只要用厝裡的電話抑是手機仔直接敲165，就會使問佮詐騙有關係的問題。
政府共民眾提醒，若是接著懷疑是詐騙的電話，一定愛「一聽、二掛、三查」。一聽：聽清楚這通電話咧講啥？敢有啥物關鍵詞？二掛：聽了，隨共電話掛掉。莫予別人控制你的心情。三查：緊敲165反詐騙專線，共聽著的電話內容攏共165的服務人員講，予伊查看覓敢是詐騙的電話，較免無細膩去hőng騙去。",王先生接著一通可疑的電話，根據這篇文章，伊應該愛按怎做？,共講電話內底的人講愛敲165反詐騙專線,聽了電話的內容了後受氣罵𪜶無道德,電話聽了後毋免記得電話的內容,電話講煞敲165反詐騙諮詢專線詢問
242537,"查埔：今年度的金曲獎入圍名單已經公布矣，你有注意無？
查某：根據我的了解，這擺佇上好的查埔歌手這爿競爭是足激烈的，有幾若組是一角分兩半──五分五分，每一个歌手攏有家己上紅閣上衝的歌，看來一定予評審佇遐咧傷腦筋，毋知欲投票予啥人。
查埔：這就是上四常看著的「逐个人攏有希望，無一个講有把握」，足期待會當緊公佈著獎的名單。
查某：你臆啥人的著獎的機會上懸？
查埔：以我看，甲歌手伊的實力誠堅強，乙歌手後日仔誠有範勢，曷若少年仔較佮意是丙歌手。
查某：講規晡，你猶是無共我講答案。好啦，咱做伙等待典禮開始好矣。",對話中的查埔臆啥人會著獎？,甲歌手,乙歌手,丙歌手,伊無講
252537,"男：妳好！妳敢是對韓國來的交換學生？
女：無毋著，請問你是？
男：我是語言課的助教，3點鐘的正式課程以外，我負責逐禮拜安排2點鐘的時間，佮妳一對一練習口語。
女：請你指教。
男：妳啥物時間較利便？
女：拜四佮拜五下晡，我攏有閒。
男：按呢咱約拜四下晡好無？我彼陣嘛拄好無課。
女：好。請問你敢有kakaotalk？
男：無呢，我干焦有line。
女：我來安裝line，台灣敢若足少人咧用kakaotalk。
男：無要緊，我嘛會當安裝kakaotalk。
女：假使無閒通見面，咱敢會當透過通訊軟體練習？
男：我愛先共老師問看覓。",請問下底描寫佗一个毋著？,對話裡的查某學生對韓國來,對話地點佇咧台灣,𪜶逐禮拜愛開三點鐘練習口語,𪜶逐禮拜四下晡練習口語
262537,阿木（查埔）：咱中年人除了行路以外，上好是會當略仔走咧，你雖然講有小可仔中風，但是敢會當走？阿昭（查某）：喔。敢是按呢？阿木：我講的走，毋是講愛走足緊的，是慢慢慢仔走彼款的，比行路閣較緊小可仔。阿昭：誠實的喔？阿木：按呢你敢會當寬寬仔走無？阿昭：我從到今攏嘛行路爾。,查某的狀況是？,因為中風袂當行路。,因為中風袂當慢慢仔走。,本來就干焦行路。,真想欲走。
272537,上四序的森林浴，就是會當佇塗糜步道散步抑是運動。人通那吸收豐富的氧氣、陰離子、芬多精，遮的活潑的分子通予血壓降低，予心跳較慢，閣會刺激副交感神經，加強身體的免疫，甚至通好洗除掛慮，消敨心情。台灣有濟濟森林浴場，若有閒就邀請來規劃一逝森林浴的旅行。,下面佗一个毋是森林浴的優點？,心跳降落來。,加強免疫力。,血壓衝懸。,心情放鬆。
282537,歌仔戲是台灣本土出身的戲種，主要是用台語演出。上早對宜蘭開始，頭仔本來是宜蘭在地的「落地掃」，初初干焦福建漳州移民共in家己家鄉流傳的「歌仔」小調紮來，了後佮宜蘭在地流傳的「車鼓」結合。,關於這段文字的描述下跤佗一項正確？,歌仔戲是用台語為主要演出語言的台灣本土戲種,臺灣歌仔戲是對臺南開始的,福建漳州時行的「落地掃」其實來到臺灣了後，摻入「官將首」變成「歌仔戲」,車鼓陣嘛是對大陸過海來台灣的文化
292537,"男：你欲按怎坐飛行機去非洲？
女：台灣無直接到非洲的飛行機，所以，我會先到巴黎，才對巴黎去非洲。",根據這段對話，𪜶講著啥物？,會當坐飛行機對台灣直接飛到非洲。,從台灣坐飛行機到非洲的時間足久的。,對咱台灣坐飛行機到非洲足方便的。,對台灣坐飛行機到非洲足緊的。
302537,"查埔：今仔日音樂課老師發新的樂譜，愛阮轉來厝裡練習，毋過樂譜的頂懸哪會攏是數字，我看攏無。阿青，你看老師是毋是參數學課的講義提重耽啊？
查某：阿強，你上課敢有咧聽啊！老師今仔日有解說，這是簡譜，干焦用數字表示音階！自一開始是do，照順序排落去到七是si。
查埔：按呢數字的頂懸有一點是代表啥物意思？
查某：彼是表示仝音懸八度的音階！我真正都毋知欲按怎講你。",阿青對阿強音樂課的上課態度有啥物感受？,佩服,肯定,呵咾,無奈
312537,臺灣的民俗廟會會綴咧百姓的生活習慣佮信仰代代相傳，經過地域抑是環境變遷的影響，衍生出如今真有地方特色的風俗，像臺東特有的元宵風俗就是一个真符合的例。佇2019年春節電影界透過聲光影音效果，頭擺共臺東的「炸寒單」搬上螢幕頂。相傳寒單爺原本是一个為非糝做、魚肉鄉民的鱸鰻，毋過受著神明點化了後，為著表示虔誠懺悔，所以褪腹裼遊街，予民眾洩憤以減輕家己的罪孽，落尾變成財神爺。民間百姓相信對寒單爺放的炮仔若放甲愈旺，就會帶愈濟的財富。,請教：炮仔糋寒單爺是逐年的幾月？,新曆一月十五,若新曆十二月二五,舊曆的一月十五,舊曆的二月十五
322537,"男：你下昏暗敢有閒？欲做伙食暗頓無？
女：歹勢，我逐禮拜三暗時攏有工課，咱另工才閣約乎？
男：好啦。你下昏暗是欲做啥物工課？
女：我欲去附近的酒吧唱歌，看人客願意予我偌濟小費，這加減會當補貼一寡生活費。
男：我會當去看你唱歌無？我真樂意予好聽的歌聲足濟小費。",請問這位先生欲創啥？,伊拜三愛做工課,伊欲去酒吧表演,伊欲去看這位小姐表演,伊欲和朋友食飯
332537,"男：妳去英國的時，敢有食過糋魚仔馬鈴薯條？
女：聽講英國的糋魚仔馬鈴薯條足出名，毋過我食菜，所致我無食。",請問這个小姐的意思是啥？,伊感覺糋魚仔馬鈴薯條足歹食,伊有食，尚且感覺氣味十足。,伊較愛食鮮的魚仔,伊無咧食肉，所致伊無食糋魚仔馬鈴薯條
342537,"A：咱上尾工愛表演十五分鐘的成果戲劇-『哈利波特遊台灣』，愛有四位主角來演兩幕：一幕是九又四分之三月台，一幕是第一工上課分配去四間房間，其他的學生仔愛用有學過的句型來講出家己的魔法，而且愛表演出來。
B：老師，我想欲表演魔術，誰欲演哈利波特？我想欲演主角。
A：恁上無愛用著這四句：我上佮意的…就是，對我來講…，一點仔嘛袂…，講出我的魔法就會使。",請問成果戲劇表演主要欲演佗兩幕?,九又四分之三月台、哈利波特遊臺灣,哈利波特遊臺灣、我的魔法,九又三/四月台、第一工上課分配去四間房間,我的魔法、第一工上課分配去四間房間
352537, (畢業典禮。小學仝班同窗)男：天啊！咱欲畢業矣，足傷心喔！同窗六冬矣呢，有影足毋甘。女：著啊！誠艱苦，後擺袂當做伙扛便當kheh仔，寫宿題，閣有掠肚kuai仔。男：閣有，我逐擺予人欺負的時，攏嘛妳咧替我擋銃子。女：滾耍笑？你一欉躼sia̍k-sia̍k，莫欺壓別人就偷笑矣，siáng敢共你霸凌？男：猶閣有，足數念會當做伙答喙鼓的日子。毋過，咱敢若會鬥陣去讀民生國中啊！女：著啊！咱讀仝一間國中，是咧艱苦啥？無聊！緊看是siáng咧台頂領獎？男：無愛看啦，都無我的份！,請問這兩个同窗對小學六年的記持感覺按怎？,因為予人欺負足驚惶,因為做伙扛便當kheh仔、掠肚kuai仔足數念,因為冤家答喙鼓煞來田無溝水無流,因為in無相捌煞無要無緊
362537,"女：這齣電影真熱門，咱上好較早去電影院買票。
男：免煩惱，我tsa̋ng就已經共咱兩个買電影票矣，嘛先透過網路劃位矣。
女：敢按呢？好佳哉，按呢咱有較濟時間通準備。
男：毋過我無加買磅番麥佮khòo-lah，你有欲食無？
女：我看電影絕對袂無磅番麥，咱猶是較早去買磅番麥好矣。",請問這位先生有做啥物？,伊有買磅番麥佮 khòo-lah,伊透過網路拆電影票,伊拒絕佮這个小姐做伙看電影,伊想欲看冷門的電影
372537,"表小弟：表姊啊，若是三叔仔猶佇咧就好矣，他會當教我游泳。
表姊：他雖然是水鬼仔，毋過無定著就會曉共人教。
表小弟：是按怎？
表姊：較早佮伊去游泳池的時，共伊問講欲按怎泅水？啊伊都講，啊就按呢，按呢啊，手比比咧，真簡單啊! 
表小弟：敢有影？遐爾仔簡單？
表姊：表弟啊，騙你欲創啥物咧？會曉游泳無代表會曉教游泳啦！
表小弟：啊毋過你泅水敢毋是伊教的？
表姊：著啊！    ",關於三叔的敘述佗一个是正確的？,毋捌看過水雞。,捌教表姊泅水。,捌教表弟泅水。,攏袂曉泅水啦。
382537,"丁丁（男）：今仔足冷的，咱來後車頭的薑母鴨餐廳補一下。
喬喬（女）：俗語講：『立冬補一下，明年無病痛。』就是這个意思。中國古早人佇無仝季節會配合食適合的食物來養生。尤其佇某一寡節氣會選擇著時的食材補身體。
丁丁：古早時代的『立冬』代表寒天欲開始，人選擇燒烙潤澤的食物進補，譬論講薑母鴨、羊肉爐，著無？
喬喬：無錯！因為人體的器官對應五行理論與季節，所以寒天主要是保養腰子。行！咱緊來食補養生！",根據對話，下面佗一个是著的？,華人進補養生會配合節氣,兩个人欲去食羊肉爐,干焦冬天會當進補養生,冬天養生愛注意溫度
392537,《創造的勇氣》這本冊講，藝術家有才調看著原創景觀。𪜶一般攏有不止仔強的想像力，嘛有一種十足發展的形式感，會當避免予人絞入災難的情境裡。𪜶是邊界巡邏的兵士，行佇眾人面頭前，勇敢探揣未來。只要咱斟酌聽𪜶的心聲，就會當得著面對未來閣較十足的準備。,藝術的優點，下底佗一个是著的？,予人毋敢探揣。,缺欠想像力。,面對未來的準備。,引來痛苦災難。
402537,本文以美國教育家杜威的教育理論做基礎，教育的目標是「學中做」、「做中學」以及教材著愛建立佇了解囡仔的心理佮認捌的基礎上，所以講華語的教材，以會當發展囡仔的學習動機做前，予囡仔運用對故事文化的理解帶出對第二語言的掌握度，而且主動引起學習的自我參與程度和閱讀佮口說的能力。創新的教材以兒童的童話故事劇情為主軸，加入華語初級詞彙佮對話來引𤆬學生的學習理路。學習的具體目標是會當掌握關鍵的句型，閣再延伸到日常的生活對話。,請問作者認為教材著愛建立佇佗一方面?,建立佇咧了解美國教育家杜威的理論頂懸,建立佇學中做、做中學的目標頂懸,建立佇咧了解囡仔的心理佮認捌的基礎頂懸,以上攏是
412537,"女：我一个外國朋友共我講，伊細漢時捌食過臺灣出口的蘆筍罐頭，我上網查資料，發現講1960～1980年代，稻仔、糖、洋菇、蘆筍是臺灣重要的外銷農產品，為臺灣趁真濟錢。
男：既然蘆筍攏外銷，是按怎彼陣阮爸定定買彼一罐的蘆筍汁？雖然蘆筍汁甜甜，我卻是真少啉，我袂使接受蘆筍汁的味。
女：當年蘆筍欲裝做罐頭外銷進前，愛先共纖維化的外皮㔂掉，㔂掉的皮無擲掉，顛倒共加工絞汁，做成一罐一罐的蘆筍汁來內銷。
男：莫怪當年阮爸定定買一罐的蘆筍汁。蘆筍抑是蘆筍汁有啥功效無？
女：蘆筍有豐富的礦物質、維生素、葉酸等成份，會當降血壓、消除疲勞、予新陳代謝愈順利、增加免疫力。
男：既然蘆筍對身體健康真有好處，我應該加食寡蘆筍或者是加啉寡蘆筍汁。",根據這段對話，蘆筍汁是用蘆筍的佗一个部位製作的？,蘆筍皮,蘆筍葉,蘆筍根,蘆筍莖
422537,查埔：哇!想袂到旗津嘛有這款功學社的舊型機車。                  查某：這是我的機車啊!攏生鉎生甲，毋過猶會當騎。             查埔：這台拍速車上無嘛有三十年矣是無?       查某：四十年矣啦!以早這款拍速車，就親像這馬的『GOGORO』仝款遮爾仔時行。你有舊型的機車無？                  查埔：我有一台舊型的追風，阮阿舅予我的。,佗一个是正確的？,這位小姐有一台『GOGORO』。,這位小姐的機車是追風。,這位小姐的機車猶會當騎。,這位小姐的機車已經有三十年矣。
432537,設立婦女節的想法上頭先是佇二十世紀初產生的，彼當時西方各國拄好佇快速工業化佮經濟增長的階段。惡質的工作條件佮真低的工資致使四界種種抗議佮罷工的活動。西元1857年3月初8，美國紐約做衫佮紡織的女工上街頭，抗議惡質的工作條件佮真低的工資。就算講後來政府派警察去攻擊遐抗議的人閣共𪜶攏總趕走，毋過這擺的抗議活動致使兩年後頭一个工會組織成立。,請問這段文字的主要是講啥物？,二十世紀初，彼當時西方各國當佇咧工業化佮經濟快速增長的階段。,二十世紀初，真䆀的工作條件佮真低的工資致使四界攏有抗議佮罷工的活動。,1857年3月初8，警察攻擊遐的抗議的人閣共𪜶攏總趕走。,1857年3月初8，美國紐約做衫佮紡織的女工上街頭，抗議真䆀的工作條件佮真低的工資。這致使兩年後頭一个工會組織成立。
442537,臺灣的諺語有一句講「九月九，風吹滿天吼」，這句話內底的「風吹」就是『風箏』的臺語，因為臺灣九月吹東北季風，是放風吹的好時間。,關於著這段文字，下面佗一个選項正確？,「風吹」是華語「吹風」顛倒用法，兩个意思仝款。,九月九的東北季風予人毋敢外出,「風吹」是華語「風箏」的意思,這句俗諺是對中國大陸傳過來的用語
452537,A：年底縣市長欲改選，你欲頓予啥人，敢想好勢矣？B：猶未。這改選舉真重要，選民著愛斟酌了解候選人的演講內容，對𪜶提出的政見有夠熟，按呢才會當揀一个清廉拍拚、有才調避免黨派的惡性競爭佮衝突、閣會當替人民思考、維護人民權益的縣市首長。A：是啊，希望咱會當用選票，選出一个好的執政者。當選上任了後，市長會組成內閣，接受議員的監督，希望尾來當選的人會當趕緊展現政績，帶領人民做伙趁大錢啊！,下面佗一个毋是選民對縣市長的期待？,愛會當思考人民的權益,愛斟酌準備佮瞭解演講內容,避免黨派衝突,會當實現政績
462537,"鈴木：張經理你好，逐家敢攏到矣？欲先點菜無？
張經理：好啊。
鈴木：張經理推薦佗一寡台灣料理？
張經理：我推薦烘烏魚子、紅糟肉、三杯雞、王梨蝦球、菜脯卵、炒烏甜仔菜、閣佮一盤肉絲炒飯。食飯飽閣食看覓綠豆薏仁湯。
鈴木：好，按呢就照你所推薦的。這擺通遐緊簽約，愛多謝張經理鬥相共。
張經理：阮真歡迎貴公司來台灣投資，阮公司一定盡力協助貴公司佇台灣的業務。
鈴木：多謝張經理。這是阮國家的工藝品，是欲送予貴公司的謝禮。
張經理：恁傷客氣矣，欲啉寡台灣bì-lù佮紹興酒無，保證你呵咾kah會觸舌！",請問張經理點啥物菜？,塗豆豬跤,烘烏魚子,肉絲米粉炒,宮保雞丁
472537,尹雪艷誠迷人，出名了後，難免予人嫉妒。有的仝徒的姊妹看了紅目，就四界放話：尹雪艷的八字帶重煞，犯白虎，人若磕著，較輕的敗家，若重的人亡。若是這點顛倒加添伊的神秘感，予伊的名聲愈響亮。,請問根據這段文章，後壁佗一个選項佮「尹雪豔八字犯重煞」無關係？,增加尹雪豔神秘感,同行因為怨妒來放話,會予接近伊的人家敗人亡,忠孝仁愛信義和平
482537,(春節連假。場景：辦公廳)男：喂！妳敢知今年的假期攏總有幾工？女：毋知，敢無看我咧無閒年底欲結案？我哪有閒工去算！男：我共妳講，攏總有百外工喔！妳敢有計畫欲去佗位渡假？女：2018年的工課都猶未做煞，你就咧算2019年的假期，無彩你是公司的模範員工！,請教：這位查埔職員可能因為啥物因素成做公司的模範員工？,拚勢加班,拚勢渡假,頂真做工課嘛骨力tshit-thô,共頂司phôo-phôo-thánn-thánn
492537,有一改我去西螺𨑨迌，共一个在地少年人問路，講（káng）幾句了後，伊主動講欲載我去西螺街裡踅踅咧，閣共我紹介在地的早頓九層粿，替我共民宿頭家出價。我徛佇濁水溪頂看西螺大橋，彼當時，這是全世界排頭前的長橋，毋過在地厚厚的人情味，並這條橋閣較予我感動。,並西螺大橋閣較感動人的是啥？,人情味。,民宿頭家。,濁水溪。,九層粿。
502537,"男生：中國書畫的藝術美感佇正體字中表現的是上完整閣齊備的。
女生：正體字是中國傳統的文字，保留上濟文化意義。",有關這段對話內底對正體字的認捌錯誤的是？,書畫藝術的美感佇繁體字中會當顯現,繁體字會當展現中國的傳統文化,繁體字的字型一直有綴時代咧變化,繁體字除了書寫功能閣有藝術功效
512537,南方莊園飯店就佇咧中壢，蹛佇遮有南歐地中海的氣味，無論是孤一人抑是規家伙仔鬥陣來渡假攏真適合，蹛佇遮你會當感受著日頭光、空氣佮水相敆峇斗仔峇斗仔，遠離嘩嘩吼的俗務，享受一下仔渡假的心適。若欲注文房間抑是了解詳細的情形，請上官方的網站查詢。,對南方莊園飯店的敘述，下面佗一个毋著？,佇咧中壢。,有十坪的花園佮綠地。,孤人去抑是濟濟人去攏真適當。,若欲訂房間會當上官方的網站查詢。
522537,查埔人:「你就是安安本人?你今年幾歲?」查某人:「名冊頂懸寫的是三十歲，實際上是五十四歲。」查埔人:「你考過幾擺矣?」查某人:「我二十歲就開始考，到今考過二十外擺矣。」,請問根據這段對話，安安實際上的年歲是幾歲？,安安今年三十歲,安安今年五十四歲,安安今年二十歲,毋知影安安幾歲
532537,查埔人:「周進是有啥物心事無?是按怎一咧到遮就開始吼矣?」查某人:「伊原底毋是生理人，讀冊讀欲幾若十年，嘛毋捌考牢秀才，今仔日一看著貢院，就按呢感覺心酸酸。」,這段對話的重點是咧討論啥物？,周進的心事,按怎做生理,欲按怎考秀才,貢院的來歷
542537,佇二空一五年的熱人，一條歌佇台灣的少年仔中間衝起來，田馥甄的《小幸運》推出了後，官方影片的觀看數破億，是全球頭一首觀看破億的華語歌曲。《小幸運》是電影《我的少女時代》的主題曲。《我的少女時代》這齣電影毋但佇台灣票聲真好，嘛成功行向國際市場，佇中國、新加坡、馬來西亞等等國家攏有袂䆀的票房。《小幸運》和《我的少女時代》同齊得著驚人的成功，歌手田馥甄佮主角王大陸的事業嘛攏就按呢大大有發展。,請問本文的主題是啥物？,《小幸運》和《我的少女的時代》共同的成就,電影主題曲的重要性,台灣電影佇其他國家的票房表現,台灣的中年人和老人佮意啥物款的電影
552537,恁敢有定定接著攪擾電話？抑是看著電話號碼煞毋知是啥人敲來的？這馬有一種APP會當替咱減少這款的困擾。這種APP內底有超過七億筆的資料，會當幫贊咱佇咧接電話進前知影是啥物人敲來的，降低咱佇毋知影啥物人敲來的狀況下，接著詐騙電話、廣告佮推銷的機率。按呢後擺干焦接家己想欲接的電話，毋免閣為著無熟似的電話感覺困擾。,根據這篇文章內底講著的APP，後壁佗一个是著的？,使用伊較袂接著無熟似的電話,伊會當鬥阻擋所有攪擾的電話,使用伊會當得著七億筆的電話資料,使用伊就一定袂接著詐騙電話
562537,五月天是台灣真出名搖滾的樂團，捌四擺提著台灣金曲獎的最佳樂團獎。五月天受英國披頭四的影響，相信搖滾樂有影響生命的力量，藉音樂通傳達疼佮和平的信念。五月天毋但佇台灣有真懸的人氣，各地演出票真僫買，甚至捌佇中國、日本、法國、英國、泰國等等國家開演唱會。,請根據介紹，揀正確的答案。,五月天毋捌出國表演,五月天是著獎足濟改的樂團,五月天會曉彈古箏,五月天干焦唱愛情做主題的歌
572537,"A：這條河真垃圾，足䆀味，色水嘛真奇怪。
B：可能因為有公司共工業的廢水排入去河內底。廢水內底有金屬成分，有真濟無好的物質，才會有特別的色水。另外有的家庭會共家己的糞埽擲落去河中，水裡的酸素無夠，造成魚仔蝦仔死了了，才會遮爾臭。",這條河為啥物遮爾無清氣？,有人共死的魚仔擲入去,廢水內底有無好的物質,家庭廢水排若去河裡,有的公司烏白倒糞埽
582537,厝邊閣搬一寡仔椅桌，請報錄的坐咧食酒參祥：「伊真正痟矣，欲按怎才好？”報錄的其中有一个人講：「我有一个想法，毋知會當無？」逐家就問：是啥物想法。彼个人就講：「范老爺平常時仔上驚啥人？就因為伊歡喜甲，痰衝起來，迷甲死死昏昏去。今干焦愛伊上驚的彼个人來搧伊的喙䫌，講：「這个報錄的的話攏是咧共你講好聽話，你根本就毋捌著過。」伊就會驚一趒，共痰呸呸出來矣，按呢就知矣。」逐家攏拍噗仔講：「這个想法有影讚！有影讚！范老爺驚的，就獨獨是肉擔仔彼个姓胡的。好啦！緊去揣姓胡的過來。伊凡勢猶毋知影，閣踮佇菜市仔賣肉咧。」,關於范老爺的描述佗一項是正確的？,范老爺上驚的人是姓胡的,范老爺傷過傷心就起痟矣,事實是范老爺毋捌著過,范老爺佇菜市仔賣肉
592537,這馬咱可能連門都免出去，就會當買著一工三頓佮萬項物件。這攏是因為這馬的網路愈來愈發達，咱會當透過百百款的網站買物件來供應咱的生活，按呢的好處是生活真利便，咱毋免了傷濟時間出門去買物件，會當用遮的時間做其他的代誌。毋過嘛有欠點，有一寡人嘛會因為按呢，變甲愈來愈「宅」，毋出門接觸外口的社會，嘛無想欲佮人面對面講話，一直生活佇家己的世界內底。所以網路買物件有好也有䆀，就看咱按怎使用伊。,請問文章內底的「宅」可能是啥物意思？,愛買厝看厝,佮意佇厝裡無愛出門,佮意請別人來厝裡,佮意做室內的運動
602537,佇印度旅遊的時陣，你凡勢會看著啉酒醉的象佇路裡像起痟按呢走來走去。「象起酒痟事件」是自較早著予人頭疼的社會問題，起酒痟的象行佇路裡搖搖擺擺，一下無細膩跋倒閣有可能會硩死過路人。佮印度酒醉的象比起來，非洲的野生動物園內底，嘛會當看著啉酒醉的象，𪜶會去揣黃甲對樹仔頂落落來的果子來食，閣食甲足歡喜，干焦差佇動物園內底啉酒醉的象袂危害著咱人的性命安全。,這段文章的意思是啥物？,動物園內面的象較溫和,印度的象較會硩死人,象嘛佮人仝款會啉酒醉,印度旅遊的危險性
612537,查埔人:「恁賣這『三百千千』，我毋捌看過，這是啥物冊?」查某人:「喂!莫按呢共我騙，我看你有歲閣真文雅，若會連這都毋知。這毋是一本冊，『三』意思是《三字經》，『百』是《百家姓》，『千』是《千字文》。彼字『千』是《千家詩》的意思。」,請問這段對話內底，『三百千千』總共有幾本冊？,一,兩,三,四
622537,瓷仔博物館佇台灣新北市鶯歌區，是台灣第一个用瓷仔做主題的專業博物館。目前的收藏品超過三千件，收藏的範圍有早期民間用的瓷仔、國內外現代瓷仔藝術品，閣包含相關的文獻資料。,下跤關於瓷仔博物館的敘述，佗一个正確？,以民生用品做主題,館藏干焦量其約三百外件,館內無文獻資料,佇新北市鶯歌區
632537,"阿爸：「約書亞，咱當咧參加一場比賽，啥人先得著一千分，就會當得著約書亞上愛的物件，一台真正的戰車。」
約書亞：「阿爸，我包穩會拍拚提著冠軍。」
阿爸：「比賽到明仔載早起結束，就會舉行頒獎典禮，若是你會使覕到下昏暗無予人發現，就使得著60分。」
約書亞問：「咱這馬幾分？」
阿爸：「咱有940分，閣添60分，就有1000分！冠軍！咱就贏矣！下昏暗是上尾仔一暗，毋通脫箠！」
約書亞：「我會等到無人才出來。」",請問冠軍的獎品是啥？,一隻馬,一間厝,百萬獎金,戰車
642537,女：「昨昏暗秀秀生日會足精彩的，我無料想著主角會對天頂降落來呢。」男：「這分明就是有計畫的行動，一定有人出錢、有人規畫，效果才會遮爾好。」女：「若按呢，我生日就看你的規畫能力囉。」,請問這段對話內底，查某囡仔上期待啥？,參加秀秀的生日會,嘛想欲對天頂降落來,講話的男性替伊規畫生日會,參加講話的男性的生日會
652537,"無線電波是一種公共資源，是予全民共同齊使用的，袂使家己占起來，當有人欲講話若是線頂拄好有A佮B兩人咧對話，按呢就愛等到A抑B其中一爿話講煞的1到2秒鐘的閬縫講話。千萬毋通佇線頂的人當咧講話的時嘛綴咧講，按呢號做「崁台」，是足無禮貌的行為。
講話的時陣愛先揤PTT(PushToTalk)，揤半秒鐘了後才開始講話，較袂因為信號hőng切著致使對方聽無頭前一兩个字，一句話講煞嘛莫隨就共揤仔放掉，就愛維持半秒鐘才放開，才袂最後路尾一兩字嘛hőng切掉，來予對方無好收聽，這是真濟人攏毋知應該愛注意的所在。
另外，家己佮對方咧對話的時，莫隨回答，中間著隔2秒左右較適當，這段時間是欲留予需要插話的人使用的。若是當咧對話的兩人攏無留時間，這个頻道根本就無第三个人通插入來，最後就可能有崁台抑是冤家的狀況。",根據這篇文章，下面佗一个是著的？,任何人攏會當使用無線電波,無線電見擺干焦會使用一到二秒,用無線電回答毋免隔二秒,會當隨時插入來別人的對話
662537,"弟：阿姊，我今仔日佇圖書館讀先秦的歷史故事的時，看著冊裡有「五行」思想，請問「五行」是啥物？
姊：你感覺「五行」會是啥物？
弟：「五行」是五種行為的意思--hioh？抑是五條路？
姊：「五行」就是金、木、水、火、土。比論講金屬類就是金。
弟：Hòo，冊裡閣有講著五行的相生相剋，所以我嘛想欲知影「五行相生」是啥物意思？
姊：「五行相生」就是土生金、金生水...。
弟：等一下，你講傷緊，我聽無啦。
姊：好，我講較慢咧，「五行相生」是土生金、金生水、水生木、木生火、火生土。
姊：你閣想欲知影「五行相剋」無？
弟：有夠難--的啦！我無愛矣。",後列佗一个毋是小弟對「五行」的認知﹖,金屬類就是金。,五條路。,先秦的思想。,五種行為。
672537,"阿寶：「莉莉，你敢知影水尖仔和田貝相爭的故事？一隻水尖仔飛落來，跤手誠猛雄雄就對田貝的肉共啄落，田貝掣一趒，趕緊共殼欱倚來，共水尖仔的尖喙桮絚絚共鋏牢咧。水尖仔想欲予田貝失水了後hőng曝焦。」
莉莉：「我知影，後來田貝嘛誠激硬，就是毋願共喙擘開，想欲共水尖仔枵枵死。」
阿寶：「嘿啊，水尖仔和田貝siáng嘛毋相讓，這時陣，一个討海人行倚來，若桌頂拈柑按呢一下手就抾著俗仔，共水尖仔和田貝攏掠掠去矣，討海人滿載而歸，今這聲卯死矣！」",請問水尖仔和田貝佇遐咧創啥物？,答喙鼓,討論天氣,做瘦氣,拚生死
682537,佇《易經》當中共「六」定做陰，共「九」定做陽，九月初九兩个九重疊，所以共號做「重陽」。重陽節佇戰國時代就已經形成，到唐代正式定做民間節日。重陽節有敬老的風俗，柯文哲上任了後共敬老津貼刣掉，佇台灣的街頭巷尾引起袂少話柄。有的老歲仔認為預算閣按怎省嘛袂當共腦筋動到老歲仔的所費遮來；毋過嘛有一寡序大人認為台北市的政財負擔傷重，願意相楗來渡難關。,請問是按怎會號做重陽節？,易經》當中共「六」定做陰，共「九」定做陽，九月初九兩个九重疊，所以共號做「重陽」,因為屈原跳汨羅江為國犧牲,因為八月十五月圓人團圓,因為重陽節這工愛登高望遠
692537,"張太太：王--先，恁兜大華哪會攏守佇厝--的，嘛無欲出來和厝邊仔的囡仔鬥陣耍咧？
王爸爸：唉！伊若歇假就規工咧耍網路遊戲，我嘛無伊的法！
張太太：你愛細膩，最近新聞攏咧報囡仔咧癮3C的問題喔！有的人一癮著遊戲，功課就一落千丈去矣。
王爸爸：著啊！這半冬，大華毋但近視較深矣，成績嘛大大退步﹗我實在真傷腦筋，毋過我嘛喝伊袂行，我一定愛叫in母仔加共管一下才著。
",請問張太太提醒王爸啥物代誌﹖,佮𪜶囝做伙留踮厝裡。,希望王爸注意𪜶囝上網的問題。,愛王爸的太太共鬥管𪜶後生。,予囡仔加去使用三C產品。
702537,"女：我進前去非洲的肯亞𨑨迌。你看，這是我翕的相片，遐的風景真壯闊，閣有真濟平常時仔無機會看著的野生動物。
男：遮的相片攏誠媠，這張是按怎翕的？
女：我佇熱氣球頂翕的，你若有機會一定嘛愛共去一擺。

",這个女性感覺肯亞按怎？,肯亞的風景無啥物特別的。,肯亞的野生動物四界攏看會著。,去肯亞旅遊是真好的經驗。,去肯亞旅遊真無聊。
712537,小朱真愛拍籃球，毋過我看伊定定一个人拍球。我佮伊拍球的時，他攏是喙笑目笑，真輕鬆咧拍球。我捌問伊，是按怎你咧拍球攏遮爾客氣啊？伊講，我拍球是欲運動的，我家己一个人嘛會拍kah真歡喜。有別人鬥陣拍球嘛真歡喜，毋過我佮朋友拍球毋是欲拚輸贏的，是欲運動練身軀的，所以無欲佮人佇遐相輸，無意無思。,以下佗一个正確？,朱的拍球常在咧佮人搶球。,朱的拍球態度真輕鬆。,朱的拍球是為著欲贏球。,朱的定佮一陣人做伙拍球。
722537,"甲（男)：嗨，你好。你嘛來運動喔？
乙(女)：喔，是你喔。你好。我運動攏無咧掛目鏡，所以無看著你。歹勢。
甲：哈哈，無要緊啦。無掛目鏡運動較輕鬆喔。我有時陣運動嘛會共目鏡提落來。
乙：我無掛目鏡是想欲予目睭嘛運動一下。",查埔人佮查某人運動的慣勢是？,查埔人攏毋捌掛目鏡。,查某人攏毋捌掛目鏡。,查埔人運動的時陣掛運動目鏡。,查某人運動的時陣掛運動目鏡。
732537,秦始皇去會稽郡遊覽，渡浙江的時陣，項梁佮項羽做伙去看。項羽講：「彼个人，我會當取代伊！」項梁隨著急共伊的喙掩起來講：「莫烏白講，抑無規家伙仔攏會予人掠去斬頭的！」,佇這段對話內底，咱推論項羽的個性可能是？,積極骨力,條直,帶心機,未曾學行著欲學飛
742537,查某囝：「阿銘毋是毋拍拚，只是大環境無好，伊嘛無法度。」阿爸：「扞家才知柴米貴，你這馬才知影，有錢毋是萬能的，但是無錢萬萬不能。」阿母：「這馬講這的有啥路用？囡仔攏生啊，做阿公的就出牛奶粉錢啦！」,請問這段對話的主要重點是啥？,錢,柴米,大環境,扞家
752537,"男：我看著你矣，你應該毋敢講無啦齁？我閣和你的頭家有熟，嗯，你毋講話hiooh？
女：我聽無你咧講啥物？
男：莫閣假矣，阮攏看著矣。真正毋敢相信佇智識的殿堂內面，竟然會出現這款見笑代。逐家攏有看著，歹物仔。
女：先生，我命令你是較客氣的。
男：客氣？我早就注神看你足久矣，竟然猶閣咧看冊，面皮實在有夠厚。",根據描述，上有可能的所在是佗位？,火車頭,病院,早頓店,圖書館
762537,黛玉從往過就捌聽阿母講，「有一个內姪，喙含玉仔來出世，個性夭壽仔蠻皮，無愛讀冊，上興佮查某囡仔咧米糕𣻸，外媽閣誠寵倖，無人敢管伊。」今聽著王夫人一下講，就知影是這个表兄，伊就那笑那應講：「阿妗所講的，敢是彼个含玉仔來出世的兄哥？佇厝裡的時會記得阿母定定咧講，這个阿兄加我一歲，小名號做寶玉，雖罔個性戇直孽潲，對待姊妹仔煞是不止仔好。何況我來矣，當然佮姊妹仔蹛仝所在，兄弟仔是蹛另院另房，盍會有相汰歹的代誌？」王夫人笑笑仔講：「你毋知影原因。伊佮別人無仝款，自細漢因為老太太疼痛伊，加上佮姐妹仔鬥陣攏真嬌生慣養。姊妹仔若毋插伊，伊顛倒會較恬靜；萬不二姐妹仔若佮伊加講一句仔，伊歡喜到地，就會舞足濟齣頭出來。」,根據這段文章，若姊妹仔毋佮寶玉講話，伊會有啥物反應？,生頭凊面,無話無句,歡頭喜面,起無空
772537,"林小姐：花嫁婚禮你好，我欲揣上出名的顧問共我辦一場婚禮，你推薦啥人？
花嫁婚禮公司（男）：你好，我姓陳，真歡喜為你服務！請問你的婚禮欲辦佇當時？有偌濟來賓欲參加？
林小姐：後個月16號。大約60人，我想欲辦佇室內飯店，愛有小舞台通好致詞，莫室外庭園。
花嫁婚禮：好，我來為你找尋合宜的人選，請小等，公司會閣卡電話予你。",請問這是一通有關著啥物主題的電話？,客戶申訴,揣婚禮顧問,活動演講,倩員工
782537,受邀請參與企業尾牙活動是濟濟藝人團體積極爭取的夢想工作，毋過煞毋是人人都會受邀請去演出。根據上新的調查顯示，每一个世代的上班族對尾牙表演藝人團體有無仝的趣味，譬論講，五年級生佮意艾莉雅佮愛得拉，六年級生愛麥戴爾佮艾朵拉，七年級生是較佮意艾爾莎和艾曼達。但是天團四月天的風采吸引逐个世代，逐家攏真佮意。,五年級上班族佮意佗一个尾牙表演藝人團體？,麥戴爾,艾朵拉,四月天,艾爾莎
792537,臺灣佇18∼35歲的族群中，有欲40%的人逐工會用網路超過一工的1/3。多數人逐工會接觸網路，毋過就佮食藥仔、食酒仝款，使用網路嘛可能會「癮」，工作佮生活型態改變，予癮網路真僫發覺。若是平常時仔無啥目的咧掀看社群軟體，直直檢查通訊軟體，驚落勾上新的消息，遮的無發覺的過頭使用網路的行為，攏有可能會變成癮網路。,請問下面的描述佗一个是正確的？,臺灣人逐工用網路的時間攏超過八點鐘,網路佮藥物抑是酒精無仝，袂有痴迷牢著的現象。,網路痴迷因為工作佮生活型態的關係較歹發覺著,不時檢查通訊軟體是一種負責任的表現
802537,"查埔：六暝七工去美國的旅程干焦愛開三萬二爾爾呢！
查某：佗位來的好空啊！敢有確定會當耍甲七工？
查埔：飛行機的航班嘛是早去晏回的，確實是袂䆀的行程。
查某：聽你按呢講，我心肝內嘛擽擽呢。
查埔：咦，盍會第五工欲暗仔就去機場矣？
查某：你看，你去予人騙去矣，呔會有遮爾那麼好空的價數咧。",請問查某上尾一句「予人騙去矣」是佗一款意思？,查埔的誤解行程的意思,這是專門共人騙的行程,查埔去予查某騙著,旅行社舞毋著日子
812537,"大華音樂藝術學院熱情招生當中
受歡迎的課程：
囡仔鋼琴班(7歲到9歲)細班的教學，五人一班
上課時間：逐禮拜六、拜日透早10：00到中晝12：00
課程內容：咱的課程是一个學習鋼琴的基礎課程，以活潑閣趣味的教學方法，提升學生的學習興趣，予學生學彈鋼琴的技巧。
課程架構：全部的課程攏總25節，分做上學期10節，下學期15節。完成全部的課程了後，會發畢業證書，學生會使閣再報名個人的學習課程。
地址：臺北市大華路1號。電話：2222-0000
",針對這个廣告，佗一項是正確的？,這是一个一對一的音樂課程,囡仔鋼琴班是逐禮拜四點鐘,九歲以下的囡仔攏會使參加這个課程,上十五節課了就會使報名個人學課程
822537,食起來甜甜的高麗菜，有豐富的膳食纖維、各種維生素佮礦物質，是逐家定定食的青菜。高麗菜會當豉做酸甜仔酸甜的泡菜，會當是水餃的餡，也通做高麗菜卷，毋過我上佮意的高麗菜料理是高麗菜飯。天氣寒的時，媽媽會煮高麗菜飯。一般的高麗菜飯主要是白米、高麗菜、香菇、肉絲、佮湯頭，毋過媽媽閣下魷魚，所以她的高麗菜飯除了飯的芳味，閣有魷魚的鮮。逐擺咧食高麗菜飯的時，我閣愛𣁳一𣁳沙茶，來攪飯，予高麗菜飯有滿滿鹹薟的口感。高麗菜飯的飯芳、魷魚脆脆韌韌的口感，kah沙茶的薟芳，就是寒天的幸福。,作者會佇高麗菜飯內底加佗一種醬料？,沙茶,薟椒仔醬,蔭豉仔醬,甜薟椒仔醬
832537,根據學者研究，台灣有豐富的蕨類植物，園藝用的山大人、有水土保持功能的毛其仔遮攏是常在看著的幾種蕨類。猶閣有一寡仔蕨類會當食，台灣人常在食的俗名叫做蕨貓的過溝菜蕨佮有一種名叫做「鴟鴞翼」的雞母岫。蕨貓黏黏𣻸𣻸，會當煠過了後囥入去冰水內底浸，閣攪白麻仔醬抑是梅仔汁，就是一盤足清爽的冷拌菜。嘛會當用炒的，加一寡仔薑絲、肉絲抑是魚脯仔落去炒，食起來滑溜滑溜閣紲喙。雞母岫含單寧所以味苦澀仔苦澀，常在看著的料理是先煠過去除苦澀的味，才加蒜頭、魚脯仔、破布子做伙炒，就是一盤好食的料理。,這段文章的重點是啥物？,紹介咱臺灣會當食的蕨類,紹介臺灣園藝用的蕨類,紹介蕨類是按怎保護水土,討論臺灣是按怎有遮濟蕨類
842537,"女：你哪會知影阮這間店咧？
男：我是佇車頭附近踅踅，無意中行入來的。
女：你來苗栗，敢有欲去佗位𨑨迌？
男：我可能會去明德水庫行行咧。
女：遐後禮拜有泅水活動喔。你拍算按怎過去？
男：我坐公車過去。我干焦是風景看看的爾。",這位先生去明德水庫欲創啥？,參加長途泅水。,啉咖啡。,揣朋友。,看風景。
852537,復活節是基督教的重要節日，紀念耶穌基督予人釘死了後第三工復活的事蹟，人認為是象徵重生佮希望。復活節彩卵是西方國家咧慶祝復活節的習慣，傳統是使用經過染色的卵，現代的習慣是使用卵形的巧克力代替。彩卵一般事先藏好勢，然後予囡仔來揣，象徵友誼、關愛佮祝福。基督徒以復活卵比喻做「新性命的開始」，象徵「耶穌復活、行出石墓」。西方人相信卵有兩擺生命，第一擺是「新生」，第二擺是「重生」。,請問：西方人過復活節為啥物愛用彩卵？,象徵朋友之間的友誼,代表爸母對囝兒的關愛,傳達長輩對序細的祝福,表示「新性命的開始」，象徵「耶穌復活、行出石墓」。
862537,"女：我送予你的圍巾有媠無？
男：誠媠，頂頭麻芳斜的花樣誠特別，這敢是你家己設計的？
女：這是阮泰雅族的圖騰，代表祖靈智慧的目睭，媽媽愛我永遠會記得家己對佗位來。
男：原來是按呢，這圖騰對你來講百面有誠特別的意義。",以下的說明佗一項是正確的？,查埔無佮意查某送的圍巾,查某是泰雅族人,圍巾是泰雅族人的重要信物,斜糕形的圖騰代表出世的所在
872537,DoReMiFaSo音樂的旋律，佇樂譜頂懸跳動的音符，想欲認捌各種的音樂名曲無？想欲知影按怎透過樂器來演奏無？歇寒的期間有一個月的課程，會使提供予大、細漢朋友做伙來學習，而且佇早期注文課程的階段會提供閣較優惠的價數，歡迎有興趣的人同齊來學習音樂的美好喔！,這个廣告說明的音樂課程會佇啥物時陣而且有偌久？,歇熱的一個月,歇熱的半個月,歇寒的一禮拜,歇寒的一個月
882537,"小陳：「小郭，沐猴而冠是啥人的故事？」
小郭：「是項羽的故事，他𤆬兵仔攻入去咸陽，共秦二世子嬰刣死，閣放火燒秦朝的宮殿，共秦朝濟濟寶貝財物抾抾包包咧就欲轉去。有人共伊苦勸講，關中這所在真險要，土地真肥，適合起城做王。」
小陳講：「項羽猶是堅持欲倒轉家己的故鄉？」
小郭講：「是矣，所以去勸伊的人就怨嘆講，人講項羽若像干焦戴帽仔的猴山仔，干焦有彼个名，果然是按呢。」",請問面頂講的沐猴而冠的成語，意思是咧講佗一个選項？,衣冠禽獸,正人君子,仁人志士,遷客騷人
892537,"阿爸：明仔，你呔會毋食苦瓜咧？
明仔：我驚苦瓜的味，我討厭食苦瓜。
阿爸：我看你誠少食菜蔬，遮爾揀食對身體無好。
明仔：毋過我干焦愛食肉，豬肉又閣芳又閣軟，較好食。
阿爸：啥物攏食才會健康。
明仔：敢是按呢？按呢我食一喙看覓？
阿爸：明仔乖，若是你想欲大甲閣懸閣勇，除了運動、睏眠愛有夠，閣愛注意食食平棒。",阿爸認為明仔欲按怎才會當高長閣大漢？,減食菜蔬。,加食肉。,加食苦瓜。,飲食平棒。
902537,臺灣作曲家蕭泰然大師，伊是高雄人，佇臺灣、日本、美國完成音樂的學業，伊規世人攏盡力咧將臺灣的特色佮西方的音樂融合做伙。伊的創作包括協奏曲、管絃樂、合唱曲、藝術歌曲等，而且嘛共臺灣民謠改編用弦樂器抑是其他演奏方式來呈現。以《望春風》為例，原作曲家是鄧雨賢，是日本時代的臺語流行歌曲，蕭泰然共伊改編做弦樂曲。有一擺的雜誌訪問，伊講「我的音樂有一定的風格，真歹講出是旋律、和弦抑是節奏，我想，凡勢是我巧妙的運用臺語音樂的特徵吧！」,作曲家蕭泰然的創作來源是?,古典樂曲,臺灣元素,美國民謠,日本演歌
912537,"學生：「老師，是按怎我的作文攏寫袂好勢？」
老師：「你無法度講甲清、說甲明，是因為你從來都毋捌『想』甲透底。」",老師推斷學生寫作無蓋好的原因是啥物？,學生書讀傷少。,學生的思考無夠透底，所以寫袂清楚。,學生毋捌咧練習寫作。,學生干焦硬唸無咧理解。
922537,圖畫，是由畫家佇畫面頂懸所創造出來的空間，畫家共想像去創造出來的美麗世界變甲閣較具象。東方的圖畫中定定看著的「留白空間」，也就是「莫畫的空間」，親像中國宋代、元代花鳥圖裡閬出來的畫面，也就是西方圖畫中提著的「虛的空間」。,有關面頂文章的內容，佗一个是正確的敘述?,中國畫家的美麗世界攏是真實的,干焦西方的畫有莫畫的空間,東西方的圖攏有留白的空間,東方的圖畫才有留白的空間
932537,"A：戲劇內面有一个體育作家，佇家己的濟濟理想內底迷失去。誠拄好有一改佇電視看著伊讀大學時的教授竟然破病矣。師生兩人用十四个禮拜二的時間進行毋但心適閣感動的生死對談。
B：毋驚「死亡」的教授用家己的性命做題材，共家己上真實的性命經驗予這个學生，希望透過學生，共家己對生死的感悟記錄落來。",照頂面的陳述，佗一項是正確的?,教授毋驚死亡的話題，希望講予學生了解性命的意義,師生的對話是非常嚴肅的生死對話,這个學生的工課是一个新聞記者,學生無將對話記錄落來，干焦鬥寫回憶錄
942537,"中式食物有各式各樣的料理方式，除了常見的蒸炒煮炸之
外，還有爆、溜、煸、煨、燻等方式。爆是用大火熱油快
炒食物，以鍋鏟頻頻翻炒食物，食物一熟馬上起鍋，如蔥
爆牛肉。溜是食物炒熟、炸熟後，加上糖和醋，再以太白
粉勾芡，使食物滑嫩順口，如醋溜魚片。煸是切片、切絲
的食材放入鍋中加熱直到食材內的水分被逼出的烹調方
式，乾煸後的食材乾爽香酥有咬勁，如乾煸四季豆。煨是
把食物放入鍋中，用小火慢慢烹煮，使食物熟軟的方式，
如煨蹄膀。燻是鍋內放個架子，把煮熟的食物，放
在架上，架子下面放置茶葉、甘蔗等，利用甘蔗、
茶葉冒出的火煙來燒烤食物，使食物具有特殊的風
味，如燻茶鵝。",佗一種菜食起來酸甜酸甜，足配飯？,糖醋白菜,蔥煏牛肉,宮保雞丁,燻茶鵝
952537,佇臺灣舊曆三月，媽祖會佇各地繞境，這場廟會予人講做是全球三大宗教盛典之一，聽講全程會當創造18億的商機。民間有一句俗諺：「三月痟媽祖」，這是咧講舊曆三月，逐家攏咧無閒媽祖生（舊曆的3月23）的逐項慶典活動，這句俗諺充分表達出臺灣人對媽祖信仰的全心投入。,請問媽祖生是佇舊曆的當時？,1月23,2月23,3月23,3月23
962537,"只要電信業者一个特賣，就會有濟濟客戶排隊欲申請。若申請的人濟，電信公司當然就歡喜，但是第一線的服務人員佮顧客煞無一定歡喜。因為每一个營業所的服務人員就遐濟。顧客濟，所享受的服務品質哪會無降低咧？

營業所有一个蓋要緊的負擔力規則。逐个據點因為服務人員的人數、資源的差別，通服務的顧客人數就無仝。若是顧客人數欲kah負擔力規則的人數，就愛公開警示。一方面通予顧客享受四序的服務，siāng時嘛袂予第一線服務人員負擔siūnn重。

但是真濟電信公司，因為無及時研究抑是判斷所符合的負擔力，予顧客佮第一線服務人員無方便。相關單位就愛冗早完成這个工作，才好創造雙贏的局勢。",文章內底所講的「負擔力規則」有可能是啥物？,控制人客的時間,控制人客的人數,控制人客的金額,控制人客的情緒
972537,"A：「先生，大王欲請你出來為朝廷服侍。」
B：「我聽講恁楚國有一隻神龜，死三千冬矣，伊的龜仔殼閣予人祀佇宗廟內底拜。請問，這隻神龜是願意奉獻性命、留龜仔殼受人敬重？抑是甘願活咧、尾溜拖咧佇路溝仔糜咧爬呢？」
A：「想伊一定是甘願活咧閣佇路溝仔糜咧爬！」
B：「這就是矣！我嘛是甘願尾溜拖咧，自由自在佇路溝仔糜咧爬較好啊！你請。」",請問這位予人邀請的先生對做官的想法是？,無願意,願意,伊想欲做高官,看袂出伊的想法
982537,"查埔：你好，我想欲注文房間。
查某：請問你想欲注文當時的佮欲訂幾間？
查埔：我想欲訂8月25到8月27，三工暗時，一間兩人房佮一間四人房。
查某：歹勢，這段期間阮遮攏無四人房矣，毋過阮遮猶有真濟兩人房佮三人房。
查埔：請共我換做三間兩人房，多謝。",請問對話中的查某人可能是佇佗位做工課？,衫店,麭店,食飯間,旅館
992537,歡迎光臨「必勝堂歡樂送」，為著響應世界蔬食月佮環保愛地球，即日起便若內用蔬食餐，一律拍八五折，臊食的餐點有九折優待。自備環保餐具來店裡共餐點包轉去，嘛會當拍八五折。若自備環保餐具來包素食的餐點，就會當得著八五折閣八五折的好空優待。這馬加入會員閣有點數加倍送，當月若累積到五十點就會使參加抽獎活動。猶有閣較濟的好空福利就佇咧「必勝堂歡樂送」，詳細情形請上官網來查詢。,下面佗一項是「必勝堂歡樂送」的促銷優惠?,叫店內各種餐點攏拍八五折。,共店內的餐點包轉去拍八五折。,共蔬食餐點包轉去拍八折。,包店內餐點轉去兼自備環保餐具有拍八五折。
1002537,佇現代的社會，透過濟濟的管道會當查著無仝的音樂表演資訊，下面是一場戶外音樂演奏會的廣告。佇日頭赤焱焱的熱天，除了會當佇海墘仔做真濟項戶外活動，度過熱天，閣會當佇黃昏時仔，做伙佇海墘仔享受幾若个樂團的演出，享受無仝音樂類型，閣透過舞動的音符𤆬身體活動，那享受音樂那隨音樂跳舞，希望佇炎日熱天的黃昏時仔，邀請各位民眾，同齊來享受音樂，同時享受戶外簡單的聯歡會，歡迎民眾規家伙仔做伙來海墘仔享受好料的佮音樂。若拄著落雨天，阮會佇活動彼日臨時換所在，請注意活動的官網，才通得著上新的資訊。,請問音樂會會佇佗一个季節舉行？,春天,熱天,秋天,寒天
1012537,男：我想欲閣去綠島一擺。女：為啥物？頂改你去受著的苦敢猶閣無夠？,請問這位小姐的意思是咧講？,我認為你應該閣去一擺。,你頂改耍甲足歡喜的。,我嘛想欲佮你同齊來去。,我認為這毋是一个好的主意。
1022537,天龍八部冊中，段夫人為著救伊的心肝仔囝，佇段延慶面頭前講起古早代。伊吟四句話：「天龍寺外，菩提樹下，化子邋遢，觀音長髮。」閣共手攑起來，共頭摠敨開，長頭毛幔落來，拄仔好是段延慶記持中彼暝，天龍寺外、菩提樹跤彼位觀音菩薩的形象。段延慶閣較無懷疑：「我掠準是菩薩，煞原來是鎮南王妃。」,請問根據這段文章，「天龍寺外，菩提樹跤，乞食荏懶，觀音生髮。」的觀音是啥物人？,觀音菩薩,段延慶,鎮南王妃,攏毋是
1032537,長輩圖的起頭按社區長青電腦製圖班的學員來，干焦囥風景抑是生活相片，拍字起去，長輩圖真輕鬆就做出來。所以長輩圖做出來就會當隨佮親情五十分享，製造人佮人之間交流的議題，利用這來參加社群的互動，毋是干焦佇邊仔看爾爾。,對頂文中會使知影長輩圖的用意是啥？,人際連結佮歸屬感,食老假博,塑造家己美好的形象,通佇群組裡𤆬頭
1042537,劉表：「劉備，頂擺無聽你的話，失去一个好機會，真可惜！」劉備：「劉表，機會無盡頭。已經過去的代誌就莫後悔。顛倒是我最近定定佇厝裡傷心流目屎，目屎攏流甲咧欲焦矣。」劉表說：「是按怎？」劉備：「我以前南征北戰，身體長期不離馬鞍，這馬閒居安逸，逐工大魚大肉，毋免騎馬做代誌，予我大腿攏生肉起來。想著復興吾朝的功業猶未完成，所以心裡真艱苦。」,請問劉備的意思是啥物？,馬齒徒長,馬到成功,無停跤,暝日趕工
1052537,「幽夢影」講：參學問飽滇的朋友做伙，親像咧讀一本出眾不凡的奇冊；參風流儒雅的朋友做伙，敢若咧讀一篇名家的詩文創作；參四正頂真的朋友做伙，袂輸咧讀一本聖人賢士所寫的經典；參心適趣味的朋友做伙，蓋成咧讀一本傳奇小說。,請問照幽夢影的講法，心適趣味的人該當是佗一類？,出眾不凡的奇冊,名家的詩文創作,聖人賢士的經典,傳奇小說
1062537,阿美：「阿芳，你敢猶會記得望梅止渴的故事？」阿芳：「我會記得，曹操帶領一支大軍，煞咧揣無路。日頭當炎，有的阿兵哥熱著就按呢倒落去。伊雄雄想著，就大聲喝講：有水啦。」阿美：「著，所以兵將紛紛問講：啊水佇佗位?」阿芳：「曹操指向頭前講，頭前有一片誠大片梅仔林，結真濟梅仔。伊的味甘閣帶酸，真止喙焦。兵將真自然的就想像著彼酸味，喙瀾tsua̋n綴咧流出來，連鞭就袂感覺遐爾喙焦矣。曹操隨指揮隊伍繼續向前行，總算順利揣著水源。」,請問成語「望梅止渴」的意思佮下面佗一个選項上倚近？,相得益彰,相輔相成,畫餅充飢,名副其實
1072537,劉姥姥因為看著窗仔門跤的桌仔囥筆硯，閣看著冊櫥頂囥滿滿的冊，劉姥姥講：「這一定是佗一位公子的冊房？」賈母笑笑比黛玉，講：「這是我這个外孫女的房間。」,請問根據這段文章，黛玉平常時的休閒、娛樂是啥物？,讀冊寫字,畫圖做女紅,使槍弄棒,抹粉點胭脂
1082537,貓熊毋但是中國國寶級的動物，而且佇真濟的外交場合中，中國政府嘛會共貓熊送予外國，成做雙爿友好的象徵。因為伊烏白相閬的毛色佮肥軟的外表，所以濟濟人攏真佮意。,根據本文，請選出敘述正確的選項。,貓熊的毛色五彩繽紛,貓熊定定去予人當做外交禮物,貓熊的棲息地分佈佇世界各國,貓熊無受人歡迎
1092537,廣播放送：佇二A月台，車次空六六空，開往南港的列車就欲入站，本列車沿路停靠苗栗、新竹、桃園、板橋、台北、南港，往苗栗站的旅客請佇月台小等一下。女：害矣！咱走毋著月台矣！男：較緊咧！,請問對話中的兩人𪜶發生啥物代誌矣？,列車過站矣,袂記得上車,訂毋著車次矣,行毋著所在矣
1102537,咖啡館賣的毋但是咖啡爾爾，其實是咧賣彼種輕鬆的氣氛。桃園市區的咖啡館閣袂少，毋過阿木定去的就是彼間，因為遐空間較闊曠。彼間咖啡館生理總是誠好，若是到拜六禮拜，閣會定定無位通坐。按呢的時陣，阿木顛倒無愛去彼間咖啡館，伊嫌人傷濟矣。,佗一个是著的？,桃園市區的咖啡館真少。,拜六禮拜，阿木袂去彼間咖啡館。,拜六禮拜，真少人去彼間咖啡館。,阿木定去無仝間咖啡館。
1112537,講起音樂祭，袂少台灣少年仔會想著春吶。春吶全名是春天吶喊，是台灣規模上大的音樂祭，嘛是佇台灣舉辦上久的音樂祭。逐年四月，會有濟濟少年仔𤲍來墾丁，參加連紲幾若日的春天吶喊，佇一年一擺的慶典中享受音樂表演，也享受各種影片佮表演活動。,請問『春吶』啥物時陣舉辦？,『春天吶喊』逐年四月時仔辦,『春天吶喊』佇台北舉辦,『春天吶喊』活動干焦一工,『春天吶喊』干焦音樂表演
1122537,阿木（查埔）：阿玲，你敢有咧運動？阿玲（查某）：阿木，啊你是按怎雄雄問我這个問題？阿木：開講講一下仔運動嘛！我接著一个khè-sù，愛出一寡和運動相關的對話。阿玲：你揣毋著人矣啦！我真罕咧運動。阿木：你攏無咧運動的是無？阿玲：感覺來矣才去運動啊！你去問阿偉仔啦！伊是一个真痟運動的人，一定會當講足濟的。,下列敘述佗一个正確？,阿偉較愛運動。,阿木揣阿玲運動。,阿木揣阿偉仔運動。,阿玲真愛運動。
1132537,"女：你揹的是啥物樂器？敢是電吉他？
男：我揹的是貝斯，小等咧我欲去參加樂團逐禮拜的固定練習。
女：我總是分袂清楚電吉他和貝斯的差別，因為這兩種樂器生甲真成。
男：真濟人攏分袂清楚電吉他和貝斯的差別。啊貝斯負責低音的演奏，也通共尖的高音挲一下。
女：原來是按呢。",請問這位先生真𠢕演奏啥物樂器？,伊後日欲辦鋼琴演奏會,伊最近咧練習吉他,伊佇樂團負責拍鼓,伊會曉彈貝斯
1142537,花蓮市美崙山頂懸有一間松園別館，是日本人起的，彼陣是花蓮日軍的指揮中心。主體建築是仿西式拱廊造型的兩層樓仔，拱廊就是亭仔跤是彎拱形的，外觀樸實堅固，園內面種誠濟琉球松，環境清爽恬靜。聽講，遮嘛是神風特攻隊的快樂所在。遊客會當對遮看著太平洋，視野足好，已經是花蓮的旅遊景點之一。,關於松園別館，下面的描述佗一个是著的？,是台北的旅遊景點之一。,佇台東縣。,是三層的現代建築。,是日本人起的。
1152537,查埔人:「阿堂鹹糜佮阿憨鹹糜相比，你較佮意食佗一間?」查某人:「兩間攏有無仝特色啦!阿憨鹹糜是用半暝現掠著的虱目魚，湯頭是用魚骨炕湯，真清甜。啊阿堂是加一項塗魠魚的通好揀。若正經欲比，我揀清甜的。」,請問根據這段對話，阿堂鹹糜佮阿憨鹹糜分別有啥物特色？,阿堂干焦虱目魚鹹糜,阿憨閣有塗魠魚鹹糜,阿憨鹹糜湯頭用魚骨炕湯,查某囡仔較佮意阿堂鹹糜
1162537,華人過傳統舊曆過年通常愛到舊曆正月十五的「元宵節」，才感覺講年正經過矣，「元宵節」閣叫做「上元節」。食圓仔、攑鼓仔燈、賞花燈是過節的活動。,下面佗一个毋是元宵節的活動？,食圓仔。,攑鼓仔燈。,賞花燈。,啉雄黃酒。
1172537,"A：請問梵谷早期的作品佮後期的有啥物無𫝛的特點？
B：早期的作品，梵谷用憂鬱的色調來畫田庄生活，重點是佇表現對象的真實特徵。後來，咧巴黎踮兩年，佇遐看著印象派佮新印象派畫家的作品了後，伊的作品隨咧轉變，伊就較偏向閣較淺的色水佮較無妝娗的風格。",照頂面的描述，佗一項正確？,伊經歷一个轉變期了後，較愛用較深的色水,伊早期的作品，用憂鬱的色調來畫鄉村生活,伊早期的作品，重點是抽象的表現,伊的作品無予印象派佮新印象派畫家的作品影響著
1182537,"男：你欲去佗位咧？
女：我欲轉去學校坐公車，你咧？
男：我欲坐公車轉去學校。
女：按呢咱就後禮拜上尾一擺讀冊會閣再會囉。
男：我後禮拜欲參加比賽，干焦先共你講再會矣。",根據對話，請問下面的描述佗一个是正確？,對話中查埔落尾拍算轉去學校。,對話中查某落尾拍算轉去學校。,對話中查埔後禮拜會使來參加讀冊會。,對話中查某後禮拜袂來參加讀冊會。
1192537,"男：請問，西螺大橋欲按怎行？
女：咱佗位來的？
男：我對桃園來的，想欲來看一下仔西螺大橋。
女：歡迎，我會當𤆬你去。
男：有影喔？歹勢啦。
女：無要緊，我無代誌，會當載你過去。
男：毋過我無紮安全帽喔。
女：無要緊啦，阮遮是庄跤所在，無掠遐絚。著啦，你來西螺敢欲買寡特產？
男：啥物特產？
女：阮遮的豆油蓋出名，閣有早頓愛食九層粿喔。",這个小姐無共這位先生講啥？,愛戴安全帽。,豆油是西螺的特產。,九層粿值得食看覓。,伊會當𤆬這位先生去西螺大橋。
1202537,"皇后：外口是啥人咧吵？嘻嘻嘩嘩，害我按呢袂當睏！
家臣：啟稟皇后，只是一寡暴民咧抗議。
皇后：彼寡暴民到底咧吵啥？
家臣：啟稟皇后，𪜶吵講無麭通好食矣。
皇后：這是有啥物好吵的啦？若無麭通食，就改食雞卵糕嘛會通啊。",佗一條是正確的？,暴民無物件通食。,暴民愛食雞卵糕。,皇后請暴民食雞卵糕。,皇后請暴民食麭。
1212537,"男：請問，苗栗的縣立圖書館佇佗位？
女：就沿門口彼逝路行到盡磅，閣倒斡就到矣。
男：會真歹揣袂？
女：袂。而且遐有U-BIKE，你會當騎車去市區踅踅咧。會當去鐵路博物館行行咧。
男：好，多謝你共我講。
女：其實苗栗市區無偌大。
男：市區是無偌大，毋過厝宅攏不止有歷史感，我真佮意。",這位先生上欣賞苗栗的啥物？,有歷史感的厝。,方便的U-BIKE。,圖書館內底的冊。,鐵路博物館。
1222537,你敢有夢想？根據一份調查，有25%的台灣人無夢想。𪜶感覺生活傷無閒，無時間通想，毋是生活無目標，就是無錢，所擺袂當達成夢想。誠濟人的夢想就是會使毋免做工課、去環遊世界、抑是變足好額。毋過，遮的夢想，攏誠僫實現。若想欲實現，頭一項就是莫想講這無可能。第二就是愛有行動，第三就是愛沓沓仔來。,這段話想欲表達是啥物意思？,無夢想的台灣人超過一半,實現夢想愛有行動,有錢就有夢想,愛有時間才有夢想
1232537,李明峰代表臺灣去德國參加國際志工的全球年會，佇遐講一場叫「你的力量，超乎想像」的演說，佮世界各國的參加者分享臺灣志願服務的現況。李明峰對國小三年仔就開始做童軍團的志工，對高中一年仔創立「環保星勢力志工隊」，辦理生態體驗的營隊、河川巡守佮水質監測，嘛發起「青色微革命運動」，投入志願服務16年，有幾若擺因為服務成果閣得著總統召見的肯定。,請問下面的活動當中，佗一項毋是李明峰發起的行動？,環保星勢力志工,海洋清理計畫,青色微革命運動,生態體驗營隊
1242537,A：老鄭--的，你敢知影鄭人買履的故事無？B：我知，一个鄭國人想欲買新鞋仔，伊用索仔去量跤的寸尺，毋過煞袂記得伊共索仔囥佇桌仔頂。伊去到市集，誠用心詳細揀好了後，雄雄想著索仔袂記得共紮來，伊隨翻轉身就走對去厝去。等伊轉來到市集，所有的販仔攏齊收擔囉。鄭國人無買著鞋，頭犁犁真厭仔氣。A：所以厝邊頭尾知影了後就共問講，你買鞋仔的時是按怎無愛用家己的跤去試鞋仔的大細呢？鄭國人竟然應講，彼袂當囉，用量的寸尺較妥當。,請問鄭人買履中的履是指啥？,鞋,桌跤,索仔,市集
1252537,"較早食雞卵糕做生日無普遍，厝--lìn的序大欲做生日會
食豬跤麵線，長長的麵線親像老歲仔的白喙鬚，有長
歲壽的意思。閣豬跤是代表「勇健」，希望壽星會當健康。
毋但生日，人若拄到不順序的代誌嘛會希望利用
食豬跤麵線來改運。破病出院了後，轉來的頭一項
代誌就是食一碗豬跤麵線來改運，這時若欲食豬跤上好是
kah蹄的豬跤，才通共歹運踢踢開。",根據頂面這段文字，帶蹄的豬跤有啥物作用？,若食帶蹄的豬跤，雙跤會閣較有力,帶蹄的豬跤會予人走敢若飛,帶蹄的豬跤會當共歹運踢走,食帶蹄的豬跤表示祝福出外的人平安順序
1262537,"女：是按怎這齣動畫會有電影預告片？這齣動畫敢毋是固定每禮拜佇電視台搬的節目？
男：這是這齣動畫的劇場版。劇場版動畫的製作費用比一般動畫的加較懸，所以佇大銀幕搬的畫面會較幼路，配樂嘛會較用心。另外，就像一般的電影按呢，動畫劇場版差不多會盡量佇兩點鐘以內共一个完整的故事講予了。
女：按呢感覺和一般的動畫電影差不多。
男：袂當講是差不多，有的動畫劇場版對沒看過動畫原作的觀眾來講會小可仔歹理解劇情，若看無劇情的話，看電影的趣味就減一半去矣。",請問這个小姐是按怎？,伊對動畫劇情真熟,伊足捷看動畫劇場版,伊逐工咧看電影,伊咧聽這位先生的解說
1272537,聲樂是一種以人聲為主的音樂形式，會當無用樂器來伴奏，以音域來區分聲部。歌唱是除了語言以外，上會當表現情感的方式。佇世界各地的音樂文化當中，攏包含聲樂的要素。聲樂作品會使無包含歌詞，採用非語言的形式來演唱。若包含歌詞的聲樂，會當號做歌曲。,請根據文章，選出上正確的答案。,聲樂以樂器為主,聲樂攏總有歌詞,干焦台灣有聲樂,聲樂會當表達喜、怒、哀、樂
1282537,"男:阿文，你敢有看過電影《鼓藝》?
女:有喔，這齣電影是對九天民俗技藝團取材，推出了後電影的票房有夠好，推廣咱的臺灣民俗文化蓋成功。
男:我看了嘛想欲認捌傳統鼓樂。
女:推薦你去臺南的十鼓文創園區，這是由十鼓打擊樂團創立，逐年閣有舉辦十鼓節，會邀請海外鼓樂團體同齊鬥鬧熱，你一定會佮意啦。
男:今年是當時欲演出啊?我想欲參加！
女:看起來我揣著伴矣。",請問對話內的查埔人對傳統鼓樂的態度是?,走閃,受氣,好玄,無要無緊
1292537,"男：最近聽著袂少風格創新的獨立樂團，佮流行音樂的風格無仝，親像講最近得著『金曲最佳新人獎』佮『最佳台語專輯』的柑仔蜜卵。
女：著，我嘛佮意柑仔蜜卵，而且除了華語歌，予人印象閣較深的是𪜶的台語歌曲，啥想會著台語歌嘛會當用藍調抑是搖滾這寡無仝的方式表現出來。
男：規欉好好--無錯，𪜶唱出家己的氣味，佇大街小巷聽著me-lóo-tih，就知影是柑仔蜜卵的作品。",請問獨立樂團柑仔蜜卵的特色是？,團名誠特殊,搖滾樂,台語傳統歌曲,特有的台語曲調風格
1302537,"A：經理你好，我已經替你共拜四欲對臺北到臺中的票定好囉。開車的時間是早起十點二十五分。你著愛佇上車進前，提早十五分鐘去提車票。提票的時陣愛會記得紮身份證。車票錢猶未納，看你欲用現金抑是鑢信用卡攏會使。
B：實在誠感謝你。猶閣有啥物愛注意的代誌無？
A：是講，彼工十點二十分猶閣有一幫車，毋好坐毋著車，若無你會趕袂赴會議。",照這段對話，佗一个是正確的？,提票愛紮身份證明文件,車票錢已經納矣,著愛佇十點二十分去提車票,十點二十分的車幫嘛會使坐
1312537,A：阿華，咱緊來鬥陣複習明仔載欲考的題辭，我先來試看講一寡重點，訂婚的有文定之喜，文定厥祥。B：好喔，換我來講，結婚的有喜締鴛鴦，白首成約，緣訂三生，天作之合，君子好逑。A：嫁查某囝會當用之子于歸，燕燕于飛，雀屏妙選。B：啊猶閣有猶閣有，慶祝開店會當用大展經綸，生財有道，近悅遠來，業紹陶朱。,請問下列佗一个是用來恭賀開店的題辭？,君子好逑,雀屏妙選,文定之喜,業紹陶朱
1322537,"查埔：弟婦仔，聽講你欲請咱食桌矣！
查某：阿婆仔生囝！
查埔：敢有計畫當時？
查某：這馬少年人的想法，我嘛毋敢去共問。
查埔：你嘛愛共點拄一下。
查某：我有講矣！不而過逐改若講著這，攏嘛予我食著軟釘仔。
查埔：無的確𪜶想欲先予咱食麻油雞飯，才欲請咱食新娘茶。
查某：這我嘛袂反對，毋過好歹粿，就愛會甜；好歹查某，就愛會生！
查埔：恁兜真正是傷傳統矣。
查某：這干焦會當怪我家己的腹肚無𠢕，四个囡仔干焦一个會當傳香火。
查埔：查某囝較貼心啊！我是誠想欲愛有一个查某囝呢！
查某：啊你咧？是當時欲請咱啉喜酒？
查埔：這陣仔咧陪𪜶鬥揣所在矣，這馬好的所在攏愛一冬前注文才會用得。
查某：毋通袂記得共三妗仔講，逐家攏揣伊做好命婆，你愛先予知，伊毋才通共時間留落來。
查埔：三妗仔遐我已經問過矣，伊講無問題。
查某：向望會當傍你的福氣，嘛予我冗早去人兜提親。
查埔：我本成就按算欲請你來做一個便媒人。
查某：按呢我就愛來共你討這个紅包喔。",下跤的講法佗一个是正確的？,「阿婆仔生囝」代表代誌已經確定矣,「食著軟釘仔」代表無正面回應問題,「請食麻油雞飯」代表生查某囝,「腹肚無𠢕」代表生足濟後生
1332537,二九暝的圍爐是真要緊的一頓飯，規家伙仔聚集做伙，火爐圍咧，食豐沛的菜蔬，希望佇新的一年平安順利，所以食飯桌頂通常會有一寡固定的料理，譬論講：白斬雞、煎白鯧魚、炒韭菜、長年菜，菜頭魚丸湯等等。遮的菜攏有in的象徵意義。「雞」的台語發音佮「家」仝款，希望家族興旺。魚是「年年有餘」的意思。韮的發音佮「久」相仝，有久久長長的意思。長年菜有長歲壽的意思。白菜頭的台語發音是「菜頭」有好采頭的意思。魚丸抑是貢丸是有團圓的意思，所以過年時仔逐項菜攏愛共食一喙，予家己佇新的一年大吉大利。,根據頂面的文章，是按怎團圓飯會出現一寡固定的食物?,希望新年吉祥如意,減輕家庭主婦的負擔,表示遵照傳統、無忘本,滿足老人的懷舊之情
1342537,"女：過年時仔的粿，囥入去冰箱了後就會變𠕇，提出來了後，用電鍋炊炊咧，就會變軟，毋過我無愛一直食這款炊粿，你咧？
男：我嘛無愛食彼款炊粿。我會記得阮母仔會共粿切做長長一條，滒粉，下落去油鼎仔糋，我細漢時仔真愛食糋粿。
女：聽你按呢講，我想著阮母仔嘛會做糋粿，毋過伊是共粿用扁食皮包起來，才下落去糋。糋起來的粿外表酥酥內底軟軟，不止仔好食。
男：毋過這馬我愛控制體重，糋粿熱量較懸，敢有其他的料理方式。
女：會使用煎的，熱量就袂遐懸。無就共粿佮蕃薯煮做甜湯。
男：這个我佮意，你敢知蕃薯是我上佮意的。",根據這段對話，這兩个人較早攏愛食佗一款甜粿？,炊甜粿,糋甜粿,烘甜粿,煎甜粿
1352537,臺灣囡仔興補習，有一種特殊的「補習文化」，學生囡仔平常時仔除了佇學校上課以外，下課了後會閣去別位補習。大部份的學生感覺去補習會當閣複習功課一擺，補習班的老師嘛會掠重點來教，予人考較懸分，以後較有才調考著好學校。毋過，其實學習主要是愛靠個人的拍拚，補習嘛無的確就有好成績，干焦是安慰家己的一種方式爾爾。,請問本段的內容主要是想欲表達啥物意思？,補習班老師較𠢕教,補習會當學著新的物件,補習真要緊,補習嘛無定著會提懸成績
1362537,史雷克是一个可憐的孤兒，定定予人排斥佮霸凌。若佇現實生活中拄著不如意的時，咱難免會想欲逃離抑是去覕起來，可比是去深山林內抑是海邊仔，一个心靈會當獨處的邊仔角。不而過每一擺的走閃終其尾嘛是會有結束的一日，所以講積極的做法應該是，佇咧走脫的過程中，著愛攢便欲轉去所需要的本錢。就親像史雷克伊佇這一百二十一工中，毋但鍛鍊著家己的勇氣，閣重新學習佮人鬥陣，嘛練就單獨生存的本領。,史雷克是按怎欲逃離現實？,欠債，無想欲還。,興坐地鐵拋拋走。,現實的生活不如意。,欲練各種的工夫。
1372537,阮店進口德國哈比自動的安全雨傘，色水蓋濟款，在你揀選，功能真多元，保證安全。閣有抗紫外線會使有效的阻隔可見光，全遮光降溫傘布佮痟輕的傘骨。一枝干焦賣新台票三百九十九爾。,哈比自動安全傘有啥物功能？,防曝日,防著火,袂過風,防坱埃
1382537,查埔:美仔，昨昏的演出好佳哉你有來鬥相共，若無阮的音樂劇就欲變啞口劇矣。                 查某:莫按呢講啦！昨昏接著你的電話我嘛真躊躇，因為這齣戲我當咧練習爾猶無蓋熟，毋過橫柴入灶猶是決定欲答應矣。       查埔：哎！昨昏佇演出進前狀況就一堆，一透早女主角的舞台衫破去，紲落來是中晝排演的時電線相拍電，啊閣來是佇欲演出進前的兩點鐘鋼琴伴奏的人騎車去著傷，狀況是䆀甲袂使閣䆀。臨時臨曜佮你聯絡，你肯來，真正足感心的，若無就準備欲開天窗啦！查某:橫直，昨昏臺跤的觀眾𪜶的反應蓋熱情，演出算是圓滿閣成功。,對話內底的查某，一開始接著演出的電話是啥物反應?,隨共拒絕,歡喜閣驚惶,毋知欲按怎,真躊躇
1392537,"A:咱今仔日欲聽長髮公主的主題歌：我的人生當時開始，聽第二改的時，請恁共歌詞中長髮公主一工所做的代誌記落來，比論講：畫圖，洗衫，看冊等等。
B:老師音樂傷緊矣！
A:啊請注意:有一寡主要的活動是佇透早佮下晡無仝喔。
B：先鬥片仔才去射飛鏢，讀兩改冊而且是讀三本。",請問對話中，長髮公主一工的活動，佗一个無講著?,鬥片仔,射飛鏢,彈琴,洗衫
1402537,2014年，有一寡台灣學生反對政府通過某政策，就按呢發起一場學生運動，號做「日頭花學運」。「島嶼天光」是一首描寫當時參加學運的人的心情的台語歌曲，「天光」的意思是「日頭出來」。遮的人煩惱國家的前途，所以到政府機關頭前靜坐抗議。為著堅持家己的立場，in連紲幾若工一直靜坐到天光。in認為「當日頭peh上山頭」的時陣，就會使轉去矣。佇這段過程中，in會漸漸成做勇敢的人。,「島嶼天光」這首歌產生的背景是？,由學生發起的抗議事件,人民支持政府通過的政策,作者去山的時陣看著的風景,作者佇天殕光的時陣看著的場景
1412537,"男：你好，我欲注文二月初四到初八的房間，雙人一頂大床。
女：真失禮，過年時仔的雙人大床攏滿矣，干焦賰雙人兩頂細床。
男：好啦！無就按呢。",請問查埔最後的決定是？,妥協,堅持,放棄,推撨
1422537,"A：小花，今仔日我佇高鐵拄著一件有夠趣味的代誌。
B：喔，講看覓。
A：一个查某囡仔真客氣對一个中年查埔講，先生，你坐的是我的位子，五車八號。結果這个查埔大聲嚷講，看較清楚咧，這是我的位，五車八號，你是青盲hioh？
B：查埔有夠歹，蓋討厭。
A：結果啊，等火車起行了後，彼个查某囡仔才輕輕仔對查埔講，先生，你的車票是下晡三點十分的，不是這班高鐵喔。彼查埔的面規个青恂恂。
B：有影誠趣味。",請問這个查埔發生啥物代誌矣？,買著『黃牛票』矣,坐毋著車廂矣,坐毋著車幫矣,坐毋著交通工具矣
1432537,"
女：你以後敢會繼續歕フルート？
男：會，我真佮意フルート，見擺若歕フルート的時，攏會使共心頭掠予定。
女：按呢你敢會共フルート當做頭路？親像成做專業的フルート演奏家？
男：我無確定，若順利，希望會使做一位音樂家，若袂用得，嘛袂要緊。另外，目前是按算去做フルート的家教，趁一寡所費。
女：聽起來袂䆀，另工也會使教我。",請問這位先生是按欲創啥？,伊欲學小提琴,伊欲去學フルート,伊欲去做家教,伊欲放棄音樂
1442537,"甲（男）：聽予好，我插五十箍。
甲：你欲插一百無？
乙（女）：無愛矣，就是五十。
甲：好，五十箍，我欲坐佇窗仔台，做一下共一枝甜酒啉予了，逐項也毋扶。
乙說：真好。
甲：若準是別人按呢做，我會予伊一百箍，敢知？",佗一項是著的？,兩个人相輸一百箍。,查埔佮查某做伙啉甜酒。,查埔會一个人啉一罐甜酒,查某愛予查埔一百五十箍。
1452537,請聽下跤這一段報導，來回答下面三个問題。聯合國表示，只要全球減少二十五%的糧食浪費，就會當予地球頂懸所有个人食飽。每一年生產出來的食物內底，有三分之一略約十三億噸的食物無彩去，其中包括四十五%果子菜蔬、三十五%魚仔類海產、三十%五穀類、二十%的牛奶產品佮二十%的肉品。也就是講有人清彩浪費這寡食物的時陣，嘛有七億的人咧枵腹肚。浪費食物的原因誠濟，一種是佇運輸的過程中間，食物無法度避免的損失，毋過另外一種是真正的浪費，可能是消費者買傷濟煞食袂了，抑是講這寡賣食物的所在因為食物的外口皮較歹看，就共𪜶攏擲掉。報導中有講著，有能力會當買愈濟的人，顛倒擲掉愈濟。糧食浪費上嚴重的國家分別是美國、加拿大、澳洲佮紐西蘭，消費者買的糧食有三十九%予人浪費掉；紲落去是歐洲，三十一%糧食予人糟蹋浪費。愈有才調買物件的人，擲挕捒的就愈濟。非洲國家大概干焦浪費五％-十六％會當食的物件。目前有的國家政府開始規定超市共賣無了的食物捐予其他的需要的人，希望按呢會當減少食物浪費。,下面佗一个地區的人，較袂浪費糧食？,美洲,亞洲,歐洲,非洲
1462537,日月潭國家風景區佇南投縣魚池鄉水社村，是全台灣上大的淡水湖，所以有人共號做「水社海仔」；因為湖景霧薄若紗，水波連連來號名做「水沙連」。全湖掠拉魯島(光華島)做界線，南爿彎彎若月娘，北爿圓圓若日頭，所以改名做「日月潭」。,下跤有關日月潭的描述，佗一个正確？,佇台北市信義區,是全台灣上大的汫水湖,因為山峰連綿、崁壁崎出名,熱人暗有燦爛星空佮火金蛄
1472537,"查埔：聽講你頂禮拜去法國，你有去參觀羅浮宮無？
查某：我干焦留踮法國一工爾，彼工是拜二，羅浮宮歇館。",請問這个小姐是咧講啥物？,伊拜二去參觀羅浮宮,因為伊佇法國的時間傷短，所以伊無時間通去參觀羅浮宮,伊佇法國的時陣，羅浮宮無開門,伊佇羅浮宮內底拄著法國人
1482537,感恩節的由來會當推算到美國歷史的開端。一陣袂堪得英國國教迫害的清教徒，搬徙去對宗教較寬容的荷蘭。十幾年了後，這批教徒為著欲予家己佮囝孫揣一片安樂的土地，決定移民去美洲新大陸。載102个人、兩隻狗仔佮一寡雞仔鴨仔的「五月花號」，佇英國舊曆1620年11月11去到新英格蘭的科德角海灣。經過個外月的探險佮準備，12月23日𪜶登陸普利茅斯安頓生活。,請問頂懸這段文章的主旨是啥物？,一陣袂堪得英國國教迫害的清教徒，搬徙去對宗教較寬容的荷蘭。,這批教徒為著欲予家己和囝孫揣一片安樂的土地，決定移民美洲新大陸走揣安居的所在。,載102个人、兩隻狗仔佮一寡雞仔鴨仔的「五月花號」佇英國舊曆1620年11月11去到新英格蘭的科德角海灣。,經過個外月的探險佮準備，12月23日𪜶登陸普利茅斯安頓生活。
1492537,seediq族集中分布佇南投仁愛鄉，佇濁水溪彼箍圍仔設立部落。聽講佇四、五百年以前，seediq族就已經徛在佇濁水溪，有部落；因為部落四散，地形分隔予交通無利便，各社群無交流的機會，所以形成家己的文化風俗，閣發展家己特別的語言系統。,以下描述佗一个是正確的？,賽德克族主要分布佇台灣南部,賽德克人會當佮別族共用語言,賽德克族無固定的部落形式,賽德克人蹛佇交通較輸人的地區
1502537,麥克阿瑟講家己是袂死的老兵，伊講人有信仰就少年，憢疑就年老。有自信就少年，驚驚就年老。有希望就少年，絕望就年老。年歲予你老去的干焦是你的皮膚，毋過若是失去熱誠，你的靈魂就袂閣少年。石頭𠕇硞硞，毋過比伊閣較𠕇的是人的意志。,按怎會當較少年？,像石頭仝款。,保持熱誠。,定定憢疑。,感覺驚驚。
1512537,A：「其實天下遮爾仔大乎，敢才干焦南北？勉強求全，等於是挈索仔共家己縛牢咧。佇你的目睭內，這塊餅就是一个武林，對我來講煞是一个世界。人講大成若缺，有缺憾才有才調進步。誠好用的一句話，南拳毋是干焦傳上北爾爾。你講著無？」B：「講了有讚！我姓宮的贏一世人，無輸佇武功頂懸。想袂到煞輸佇咧想法。葉--先--生，今日我共名聲送予你，此後的路，你是一步一擂台，向望你佮我仝款，憑一口氣，點一葩燈仔火。愛知影心心念念，定著有回響。有燈光就有人！」,請問大成若缺是啥物意思？,一步一个擂台,點一葩燈仔火,有缺憾才有進步,思思念念，必有回響
1522537,"大仁：小明，放學了愛留落來佮阮
做伙練校運會的紲接鬥走喔﹗
小明：袂使哩啦﹗我有代誌無法度參加練
習。
大仁：小明，你愛轉去厝的鬥顧店﹖抑是
欲摻啥人去約會啊﹖
小明：講啥貨，啥物約會，我哪閣有
時間去交女朋友！我愛去補習班啦！
大仁：你敢毋是昨昏才去補英文﹖
小明：我今仔愛補數學，明仔載閣愛去補
作文呢﹗逐工都補習，欲摸飛歇喘都袂使哩。
大仁：夭壽喔！你補佮遐濟課，真正辛苦",大仁知影小明放學了後無欲留踮學校練習紲接鬥走的感覺是按怎？,大仁感覺小明放學了後攏愛去補習真忝。,大仁感覺小明放學了後去補習誠幸福。,大仁感覺小明走傷慢，免留落來練習紲接鬥走。,大仁感覺講小明貧惰，所以無欲練習紲接鬥走。
1532537,"發財：花子，後禮拜咱來去健忠黑糖冰食雪花冰好無？
花子：毋過，我較數念頂擺咱做伙食的義大利手工冰淇淋。
發財：毋過彼間手工冰淇淋倒矣呢，抑是咱來食仙人掌冰？
花子：彼敢毋是佇澎湖？敢講咱欲來澎湖𨑨迌？
發財：無啦，是健忠黑糖冰上新推出的新產品，家己手工做的仙人掌綿仔冰。花子，咱欲來去食看覓無？",請問查埔的意思是啥？,伊想欲食義大利a̋i-sīr-khu-lìn-mù,伊想欲食仙人掌冰,伊無想欲佮花子去食冰,伊想欲佮花子做伙食烏糖冰
1542537,"男：你好，頭擺見面，誠歡喜佮你熟似。
女：我嘛是，請你指教，我對日本來，你咧？
男：我是台灣人，誠歡喜熟似你。日本是足媠的國家，我不時去日本旅行，親像東京、北海道、okinawa我攏去過。今年三月我嘛按算佮厝裡的人做伙去大阪𨑨迌。
女：多謝你佮意日本！聽講台灣有足濟好耍的所在，我捌去草山，有人紹介我去野柳、太魯閣、墾丁遮的出名的所在𨑨迌。
男：歡迎！歡迎！假使你無棄嫌，我足願意𤆬你遊台灣。",請問這位先生三月按算去佗位𨑨迌？,okinawa。,東京。,北海道。,大阪。
1552537,佇大航海時代初期，船長佮船頭家有血緣上的關係，往往會互信互助，雙方攏有上大的利純。一旦血緣親族的關係結束，互信的基礎就會降低，所以後來的船長就愛予人要求共同投資商船，嘛因為這種「同甘共苦」的形式，會當擔保雙方得著利純。就按呢，歐洲商船隊佇世界逐位真緊發展佮貿易，西班牙、葡萄牙、英國攏以大奒的商船隊佇全世界做王。,請問歐洲商船隊是按怎會當佇全世界做王？,船長佮船頭家是結拜的,商船隊得著國家資金的補助,船長嘛是商船的股東,國佮國之間簽訂契約互相援助
1562537,"阿婆仔：你好，我頭遍行跤到，咱小借問一下我欲看骨科愛去佗位掛號？
志工：阿婆，你代先寫一寡資料，才閣提健保卡去掛號櫃台遐就好矣。
阿婆仔：啊櫃台佇佗位？我目睭濁無啥看呢。
志工：看著藥房向前行，才閣正斡，掛號櫃台就佇遐。
阿婆仔：多謝。",根據對話，請問阿婆仔來遮創啥？,問電話番。,看醫生。,問路。,拆藥仔。
1572537,彰化原名「半線」，清朝時改名彰化，掠伊「彰顯王化」的意思。彰化一直是台灣中部要緊的政治中心，嘛有出名的「彰化八景」名稱，分別是：定寨望洋、鹿港飛帆、豐亭坐月、龍井觀泉、虎巖聽竹、清水春光、珠潭浮嶼、碧山曙色。彰化八景綴時代的變化來小可有寡改變。另外，清朝時的彰化縣範圍包括這馬的彰化、南投、雲林，部分景點其實毋是屬佇這馬彰化縣的範圍。,根據這篇文章，下跤佗一項描述正確？,彰化景色豐富多元,彰化無港口,彰化佇清代才畫做地理區,彰化改名是為著紀念名人
1582537,"查埔：你好，我想欲注文房間。
查某：請問你想欲注文當時的佮欲訂幾間？
查埔：我想欲訂8月25到8月27，三工暗時，一間兩人房佮一間四人房。
查某：歹勢，這段期間阮遮攏無四人房矣，毋過阮遮猶有真濟兩人房佮三人房。
查埔：請共我換做三間兩人房，多謝。",請問對話中的查埔人注文的房間是按怎佮原底無仝款？,因為彼段時間伊想欲蹛其他的房間,因為發現講彼段時間四人房較貴,因為彼段期間四人房無空房矣,因為伊想欲改旅行的行程安排
1592537,"丙（男生）：公園足濟外籍看護咧陪序大人運動。
丁（女生）：是啊，台灣外勞真正足濟。
丙：真濟看護對待序大嘛真有疼心。
丁：in有頭路，序大有人陪，對雙方攏好。
丙：若無遮的看護，實在毋知影遮的老人欲按怎？會當出來活動，對序大是真要緊啊。
丁：會當到公園活動，看護嘛通佮仝鄉罔開講，凡勢in彼此攏會真歡喜！",對話的兩个人對外籍看護的觀察是啥？,序大人無需要外籍看護。,看護去公園無人通開講。,真濟看護無想著欲去公園。,佇公園，老人佮看護攏快活。
1602537,中國古典小說中，定定有這款話︰「你等我一刻鐘。」中國古早是用一工12個時辰計時。一个時辰是八刻，所以一刻鐘是十五分鐘，一點鐘有四刻鐘，小華看時鐘咧講：這馬差一刻就欲十五點矣。,請問這馬是幾點幾分？,下晡03:00:00,下晡02:45:00,下晡03:15:00,下晡02:30:00
1612537,一个人咧講：「小人直直爬入去牆內底去，四圍草仔頂，點欲十外葩火把，看林沖彼箍通走佗位去？」彼个咧講：「這早慢燒kah八分較過。」閣聽一个講：「就算林沖欲旋來保性命，共大軍草料場燒燒掉，嘛得一个死罪。」閣一个講：「咱來轉去城--nih」一个講：「閣看覓咧，抾伊一兩塊仔骨頭轉去京城，府--nih見太尉佮衙內的時，就講咱uân-á會做代誌。」,請問根據這段文章，佗一个選項是毋著的？,放火是為著欲燒死林沖,林沖無去予人燒死嘛會著一个死罪,抾骨頭是為著欲安葬林沖,替太尉佮衙內做代誌
1622537,"查埔：中式食食的名看起來是誠特別，比論講：「涮涮鍋」的「涮」到底是啥物意思？
查某：中國菜有一寡名會當看出伊的作法。「涮涮」就表示共切好的薄肉片仔囥佇燒唿唿的湯頭內底，燙一下仔就連鞭提去搵豆油食。醉雞嘛是按呢，「醉」的作法是共炊起來的雞肉囥佇酒內底浸一陣仔，予雞肉有另外一款無仝的滋味。
查埔：我足愛食紅糟肉，敢講「糟」嘛是一个料理的方法？
查某：糟是用酒囥落入去豉的方法，紅糟是激酒過濾的時陣留落來的酒糟，紅糟肉是用酒糟、豆油遐的醬料共糊起去三層肉的表面，紲落去共豉過的豬肉囥踮冰箱內底，冰三工至五工，落尾仔才提出來糋。
查埔：講遐爾濟好食的，我腹肚足枵的，咱緊來去食飯！
查某：好，咱來揣一間餐廳，點你愛食的菜。",這段對話的重點是啥？,肉類是欲按怎保持鮮沢,各人愛食的物件,中國菜的歷史演變,中國菜料理的方式
1632537,女：佇臺灣，你上愛的夜市仔是佗一个？男：逢甲夜市，毋過我較佮意清氣閣衛生的餐廳。,請問這位先生的意思是？,伊足佮意踅臺灣的夜市,伊感覺夜市仔無講較衛生,伊無啥佮意佇夜市食飯,伊願意佇逢甲夜市食暗頓
1642537,"塞翁：「逐家莫煩惱，雖罔我的馬仔拍毋見，猶毋過無的確這是好代誌呢。」
厝邊兜：「你的馬仔家己走轉來矣，而且閣𤆬轉來一隻胡地的媠馬。」
塞翁：「無代無誌得著這隻媠馬恐驚毋是啥物好代啊！」
厝邊兜：「是有影足好運啦！」
塞翁：「多謝關心，這隻馬仔予阮囝摔斷跤，無的確這是一件好代誌呢！」",請問這段對話，較倚下面佗一个句？,跋一倒 ，抾著一隻金雞母。,內行人。,浪子回頭。,綴人行動。
1652537,"男：我昨昏去鶯歌的瓷仔舊街仔，遐的街仔路有影是真古早。
女：鶯歌舊街仔喔……我會記得我細漢的時陣若像有捌佮厝裡的人做伙去過。
男：按呢你對遐有任何印象無？
女：對街仔路若像無啥印象，毋過予我印象上深的是我彼陣咧搝坯耍甲足歡喜的！
男：我昨昏去的時陣嘛有看著足濟搝坯的教室，有老師𤆬囡仔做伙咧捏（liap）uánn-thôo，𪜶看起來真快樂呢！",這位小姐對瓷仔舊街仔的印象是啥物？,搝坯真趣味。,街仔路真有古早氣。,有足濟咧賣瓷仔的店。,有真濟老師會聚集佇瓷仔舊街仔。
1662537,"男：全台灣保存了上完整的日本神社，就是佇桃園虎頭山。
女：遐有啥物特別的？
男：有人講來到遮，就若像來到日本。閣有人滾耍笑講，來桃園就好，哪著開錢買機票去日本咧？
女：有影遮爾媠喔？
男：我定定佇彼个所在若散步若愖，你有閒一定愛來行行看看咧。",是按怎講來桃園虎頭山，就免去日本咧？,桃園是日本的姊妹仔市。,桃園人愛去日本𨑨迌。,桃園虎頭山的神社保存完整。,去日本的機票傷貴。
1672537,臺中歌劇院對2016年開始推出指環4年計畫，是西班牙拉拉前衛劇團佮臺灣國家交響樂團合作演出華格納的歌劇《尼貝龍指環》，規齣戲攏總四部曲，《萊茵黃金》、《女武神》、《齊格飛》、《諸神的黃昏》，每部曲演出時間是五點鐘，四部曲照次序做四冬演出，逐年秋天開演。2018年欲進入第三部曲《齊格飛》，久久等待的樂迷就愛把握機會。,臺中歌劇院推出的《尼貝龍指環》四部曲偌久會搬一齣？,一季搬一部曲,兩冬搬一部曲,一冬搬一部曲,一禮拜搬一部曲
1682537,麥克•喬丹是二十世紀上蓋有影響力的運動員之一，伊佇籃球場有「空中飛人」的稱號。看伊拍球若像是一場個人表演，球賽已經不止是球賽，根本是一場美妙的藝術表演矣。就算講喬丹的技巧高明神奇，佇球壇是喝水會堅凍，毋過伊捌講過一句予人深刻去思考的話：「能力會當予你佇比賽贏人，毋過團隊才會當予你著冠軍。」,為啥物看喬丹拍球已經毋是球賽？,伊會曉用籃球變魔術。,形容伊的團隊精神。,伊的技術高明神奇。,伊為球隊贏著總冠軍。
1692537,"阿良：我聽講壽險公會欲採用區角鍊技術的「保險業科技運用共享平台」，提供保投人閣較濟保障。
國賓：這个平台按算今年二月欲試用，半年內會正式採用，已經有十三家業者登記欲參加。這个平台先予三間保險公司試用，閣共人壽公司的保單資料連結到平台頂。
阿良:民眾保單買了，會收著一組個人認證密碼，線頂認證了就完成核保通知，而且(tshiánn)仝時間記錄佇保單寄金簿內，彼簿仔會記錄逐間保單的細節，毋免煩惱保單會拍無去。",請問下面佗一个是著？,為防止金融犯罪採用區角鍊技術,系統平台佇試用了隨全球線頂欲使用,保戶會得著一組個人密碼,這是亞太區的共享平台
1702537,"張先生：喂！王太，你敢有閒陪我去踅街？今仔百貨公司大拍賣喔！
王太太：歹勢，張--先，今仔是舊曆十六，我愛共店--的鬥相共拜拜的代誌。
張先生：拜財神爺hioh？恁兜已經趁真濟矣。抑是拜觀音菩薩或是保生大帝，祈求規家伙仔平安健康。
王太太：阮今仔是欲拜土地公，等咧店門口就欲排桌子，頂面會排拜拜的供品。
張先生：著喔！店頭攏會拜土地公祈求生理沖沖滾。恁拜拜攏是拜啥物供品？
王太太：我大家官會攢果子、芳花、發粿、麻糬，佮金紙等等。
張先生：恁兜猶有保留傳統風俗，阮兜是小家庭閣驚費氣，所以就無欲拜拜啦！
王太太：我是因為公大家官in有堅持，才想講尊重序大的想法啊！
",請問張先生對拜拜的看法是啥？,無佮意拜拜，因為浪費錢。,感覺拜拜足麻煩的。,佮意拜拜的祭品。,感覺拜拜會當予趁錢趁閣較濟。
1712537,請聽下跤這一段報導，來回答下面三个問題。聯合國表示，只要全球減少二十五%的糧食浪費，就會當予地球頂懸所有个人食飽。每一年生產出來的食物內底，有三分之一略約十三億噸的食物無彩去，其中包括四十五%果子菜蔬、三十五%魚仔類海產、三十%五穀類、二十%的牛奶產品佮二十%的肉品。也就是講有人清彩浪費這寡食物的時陣，嘛有七億的人咧枵腹肚。浪費食物的原因誠濟，一種是佇運輸的過程中間，食物無法度避免的損失，毋過另外一種是真正的浪費，可能是消費者買傷濟煞食袂了，抑是講這寡賣食物的所在因為食物的外口皮較歹看，就共𪜶攏擲掉。報導中有講著，有能力會當買愈濟的人，顛倒擲掉愈濟。糧食浪費上嚴重的國家分別是美國、加拿大、澳洲佮紐西蘭，消費者買的糧食有三十九%予人浪費掉；紲落去是歐洲，三十一%糧食予人糟蹋浪費。愈有才調買物件的人，擲挕捒的就愈濟。非洲國家大概干焦浪費五％-十六％會當食的物件。目前有的國家政府開始規定超市共賣無了的食物捐予其他的需要的人，希望按呢會當減少食物浪費。,根據這份報導，啥物款的食物種類浪費的%數上懸？,菜蔬果子,魚仔海產,牛奶製品,肉類
1722537,根據國際博物館協會對博物館的定義：「博物館是一个非營利的永久性機構，是佇所佇咧的地區社會，開放予逐家，以教育、學習、娛樂為目的，收藏、保存、研究、傳播和展示人類佮環境的具體物質證據。」,請問根據這段文章，下底的說明佗一个是著的？,博物館予人設定是一个營利性機構,博物館有服務社會的多元化功能,博物館是私人性質，無對逐家開放,參觀博物館攏免買門票
1732537,暗頭仔，眾人佇賈母面前。逐家講笑的時，賈母因為問寶釵愛聽啥款戲，愛食啥物。寶釵深知賈母老大人，佮意鬧熱戲文，愛食甜爛的物，就攏照賈母所佮意的總講一遍。予賈母閣較意愛。,請問根據這段文章，愛食甜閣爛的食物的是啥人？,眾人,賈母,寶釵,無法度判斷
1742537,"大同：我看比基尼登山客分享的相片攏誠壯觀，我嘛開始想欲去爬玉山矣。思琪，妳敢捌爬過玉山？
思琪：有啊！舊年捌佮爸爸鬥陣去。阮閣佇山頂紮營，等欲看日出，日出美景予人真難忘。
大同：思琪，你敢知影？「玉山」嘛是美術界一个真重要的人名。
思琪：是啥人？
大同：伊就是「台展三少年」之一－－林玉山。伊這世人捌畫過袂少知名的作品，佇彼時的台灣畫壇是真出名。
思琪：有夠厲害！他捌畫啥工物款畫咧？
大同：伊用水牛做主角，畫出象代表台灣人堅強耐勞，溫和誠懇、性命力滿滿的內在性格。
思琪：你敢知影伊的畫號做啥物名？
大同：譬論講：双牛圖、大南門、猛虎圖、蓮池、嘉義街外，大概仔有上百件作品！毋知影博物館當時會展出咧？
",請問啥人毋捌過玉山？,思琪的爸爸,思琪,大同,思琪的媽媽
1752537,"查某：予我問一下，我手機仔的合約咧欲到矣，你感覺佗一間食甲飽較好。
查埔：其實這馬攏嘛差不多。這著愛看你的生活箍仔佇佗位，收訊較重要。
查某：我攏佇市區較濟，按呢辦佗一間較適合。
查埔：若是佇市區，逐間的通訊攏差不多，按呢就揀俗的就好。
查某：佗一間較俗？
查埔：我建議海洋電信，因為伊上俗。
查某：毋過我聽人講海洋電信收訊無蓋好，𠢕斷線。
查埔：抑無你敢欲辦日頭光電信的，雖然有較貴淡薄仔，毋過收訊上好，連佇咧山頂都收會著。你毋是佮意爬山？
查某：我這馬就是用日頭光電信，所毋知就是𪜶講紲約袂和。
查埔：其實你會使揣通訊行辦，𪜶定定攏加俗門市真濟。
查某：你敢有推薦的通訊行？
查埔：你會當去方向通訊行問看覓，𪜶這間佇網路頂評價猶袂䆀。
查某：好，我這禮拜日就去問看覓。",請問下面描述的佗一項正確,對話內面查某的拍算佇門市辦,對話內面查某的拍算佇通訊行辦,對話內面查埔的拍算辦海洋電信,對話內面查某的拍算辦海洋電信
1762537,"查埔：阿美，讀三年仔，就佇咧──　
查某：你有熟似阿美喔？
查埔：無毋著，我是𪜶阿兄。你知影伊佇佗位無？
查某：伊敢是愛麗絲老師𪜶彼班的？
查埔：無毋著。
查某：若按呢，伊應該佇博物館內底，阮頂禮拜才去過。
查埔：佗一个博物館？
查某：就是博物館啊！
查埔：是彼間有恐龍的，抑是有蔭屍的彼間？
查某：有蔭屍的。",有關阿美佗一个選項是毋著的？,讀三年仔。,是查埔的小妹。,佇咧有恐龍的博物館內底。,是愛麗絲老師𪜶彼班的。
1772537,"查埔：小姐，請問華山文化園區愛按怎麼行？我想欲看一个當代藝術特展。
查某：你對這條路直直行，攏莫轉斡，過三個青紅燈了後才斡正手爿，閣行幾步矣，就會看著華山。
查埔：等一下，這附近敢有公用的鐵馬通租？我想欲騎鐵馬去。
查某：這我無嘛確定，啊無欲坐捷運去無？捷運站就佇附近。
查埔：好喔！我先用手機仔查一下，多謝你鬥相共。",請問是按怎查埔人欲問路？,伊想欲熟似對方,伊欲看展覽,伊想欲揣捷運站,伊想欲踅當代藝術館
1782537,"妮妮：小新，你嘛來聽音樂會，今仔日你佮siáng做伙來？
小新：我佮娜娜做伙來，伊拄佇咧便所。曷你咧？
妮妮：我一个人來。蕭邦的古典音樂上適合一个人坐佇下跤恬恬仔聽，敢毋是？",請問下面佗一个講法是著的？,妮妮佮小新做伙聽音樂會,小新無佮意蕭邦的古典樂,妮妮佮娜娜攏佮意蕭邦,娜娜去便所
1792537,阮蹛佇公寓，有當時仔我會共公用的樓梯掃掃咧。阿琴是蹛佇樓頂的厝邊，伊的工課是做摒掃的，有一擺看著我咧掃塗跤，共我講：「哪著愛掃啦？」閣一擺看著我咧等糞埽車，竟然共我講：「阮兜從到今無咧擲糞埽。」伊是按怎毋免等糞埽車？因為伊共厝裡的糞埽佮公園的糞埽濫濫摻摻做一伙，糞埽車攏固定時間來公園遮車糞埽。公共的樓梯毋掃，一定會那來那癩𰣻。共私人的糞埽透濫入去公園的糞埽內底，這是自私的行為，無人敢保證講佗一工袂去予人發現著？伊是咧做摒掃的，若無意願掃公用的樓梯就準拄煞矣，閣反倒轉來共我笑，像伊這款自私自利的人叫是家己是有偌爾仔高明咧，伊敢毋知按呢做是無好的？,作者若佮阿琴仝款，有可能會按怎？,公寓愈來愈清氣。,公園糞埽愈來愈少,得著眾人尊重。,環境愈來愈垃圾。
1802537,查埔人:「臺南好食的食物實在傷濟矣，毋知影愛對佗開始介紹呢。阿無你先共我講你的需求，我才來回答。」查某人:「我蹛佇大億麗緻，你就共我介紹講彼搭有啥物好食物。」,請問根據這段對話，查某人的需求重點是啥？,海產類,點心,甜點類,地點愛近
1812537,清明節的前一工是「寒食節」，相傳是為著紀念春秋時代的忠臣「介之推」，特別佇彼工禁止煙佮火，所有徛家攏袂使燃火、干焦食冷食，就是「寒食」。這幾冬，寒食、清明已經濫濫做伙，民眾會佇清明彼工學古早人，去市仔買薄麵皮轉來，包著時的青菜做做食物，號做「潤餅𩛩」。,所以潤餅𩛩是佇佗一个節日咧食的？,清明,中秋,重陽,五日節
1822537,網路的世界無奇不有，你會使家己創一个帳號，佇網路頂發言、交朋友、甚至是投資。全世界虛擬貨幣誠興，價值誠驚人，全世界的人攏會當入去投資，只要用戶透過特定的交易網站將貨幣存佇特定的網路頂，等待時機趁利息。毋過，遮爾濟的利純會予人起歹心，駭客用帳號錢包仔轉數，偷偷仔將客戶的資產偷提走。日本舊年發生虛擬貨幣用戶遭竊事件，致使規百億的日票隨無去。著算講日本已經對虛擬貨幣立法管制，譬如：提懸申請經營平台門檻、用戶採實名制登記、予金融廳直接管理，嘛是袂使避免虛擬貨幣經濟的犯罪事件。,請問日本是按怎管理虛擬貨幣犯罪？,經營者愛交用戶資料,公開用戶交易資料,干焦限日本人申請經營平台,用戶攏愛實名登記
1832537,「文昌帝君」閣號做「梓潼帝君」抑是「文昌公」，伊掌管人間的智識學問、功名利祿等等，佇道教的信仰裡，共文昌帝君佮關聖帝君、大魁星君、朱衣神君、呂洞賓遮的神明排做伙號做「五文昌」。,關係這段文字的敘述，下底佗一个是著的？,文昌帝君會當保庇學生囡仔考試順序,五文昌包含城隍爺,梓潼帝君就是關聖帝君,五文昌是佛教裡重要的神明
1842537,查埔：咱臺灣各地攏會當食著肉圓，你知影這之間的差別無？     查某：肉圓的外皮主要是用番薯粉做的，嘛有人會濫在來米的米漿，啊比例無仝，喙尾嘛無仝。嘛有人講：「南炊北糋」這个詞說明了臺灣南北煮肉圓的方式無相仝，毋過我感覺每一个所在肉圓的餡嘛都無仝款。             查埔：會記得我頂改佇新竹食的肉圓，是對油鼎內底撈出來的，餡是紅糟肉佮栗子，誠特別！ 蒜茸醬料嘛誠芳。             查某：新竹的肉圓猶有包紅糟肉佮蔥仔的蔥肉肉圓。我閣捌食過彰化的肉圓，有糋油的嘛有用炊的，而且比新竹的肉圓閣較大粒，包餡主要是用豬肉、香菇、筍丁。                  查埔：聽講台南有名的蝦仁肉圓是用炊的，餡是用火燒蝦佮赤肉做的，誠清甜好食。屏東嘛有肉圓是用炊的，餡是定定看會著的豬肉佮香菇。         查某：蝦仁肉圓聽起來是真特別，後擺有機會咱做伙來去食這个出名的點心。,這段對話的主要內容是啥？,紹介肉圓的做法,討論咱臺灣逐所在的肉圓有啥物無仝,介紹臺灣點心-肉圓，是按怎來的,討論佗位的肉圓較好食
1852537,小偉愛行in兜附近的彼逝產業道路，這逝路行久矣，會感覺穿鞋笨車車閣低路，除非彼工塗跤實在傷垃圾，若無就盡量褪赤跤。熱天時仔，打馬膠路會傳燒氣，予跤底略略仔燒燒，真四序，干焦就細膩有當時仔會看著的細尾蛇、水雞、露螺等等動物的屍體。褪赤跤行，誠輕鬆，跤底的皮膚自然會生了厚紮，煩惱跤底會受傷的顧慮攏是想傷濟。,阿偉行路的時，跤底是按怎樣仔？,踏著細尾蟲。,跤底著傷。,跤底燒。,跤底真垃圾。
1862537,"阿爸：明仔，你呔會毋食苦瓜咧？
明仔：我驚苦瓜的味，我討厭食苦瓜。
阿爸：我看你誠少食菜蔬，遮爾揀食對身體無好。
明仔：毋過我干焦愛食肉，豬肉又閣芳又閣軟，較好食。
阿爸：啥物攏食才會健康。
明仔：敢是按呢？按呢我食一喙看覓？
阿爸：明仔乖，若是你想欲大甲閣懸閣勇，除了運動、睏眠愛有夠，閣愛注意食食平棒。",下面佗一項毋是小明的飲食習慣﹖,無愛食苦瓜。,干焦食肉。,食食平棒。,歹喙斗。
1872537,"芳芳：「小佑，老師講的朝三暮四，是啥物意思？」
小佑：「是咧講有一个飼猴的人原本予猴仔橡果，是早起予𪜶三升，暗時仔予𪜶四升，結果這陣猴仔足無歡喜的。」
芳芳：「尾仔咧？」
小佑：「飼猴的人就調整一下，早時仔食四升，暗時仔食三升，這陣猴仔想講早起加一升，就歡喜共接受矣。」
芳芳：「橡果的總數敢毋是仝款？」小佑講：「是啊，這就是朝三暮四。」",請問兩个人的對話的意思，較倚佗一个成語？,墨守成規,朝秦暮楚,一成不變,一諾千金
1882537,佇西元1857年了後，差不多逐年的3月初8攏有類似的抗議遊行活動。其中上蓋唌人目的是佇1908年，彼陣有欲倚萬五个婦女行上紐約的街頭，要求縮短工作時間，增加工資佮有選舉的權利等，閣喝出象徵經濟保障佮生活品質的口號「麭加玫瑰」。,請問啥物是「麭加玫瑰」？,1900年代婦女早頓食麭，佮意佇邊仔囥一蕊玫瑰花,麭象徵經濟保障，玫瑰代表生活品質,這是1908年紐約婦女的口號，𪜶向望通有經濟保障佮生活品質,這是1908年婦女運動的口號
1892537,"張的：「林的，鴻門會內底上重要的項莊舞劍，意在沛公，是啥物意思？」
林的講：「就是佇鴻門會的時陣，范增揣項莊來舞劍，表面上是講軍中干焦會使用劍舞來助興，毋過實際上是想欲借這个機會共沛公刣死。」
張的：「遮爾緊張！後來咧？」
林的：「佳哉沛公的親家項伯，一直用家己的身體來保護沛公，就按呢沛公就平安無代誌。」
張的：「足驚險，莫怪人會講鴻門會是一場無咧安好心的宴會。」",請問「項莊舞劍，意在沛公」，意思佮下跤佗一个選項較接近？,醉翁之意不在酒,相看兩不厭,相敬如賓,賓主盡歡
1902537,臺灣的廣告界有兩支足精彩的影片：分別是五洋維吾比佮寶力達A。這兩支影片的特色是深度的紀錄每一个基層行業，譬如講農業、漁業佮重工業，影片用真實閣感動人的文字描述勞工朋友規年迵天做工課的艱苦，而且因為按呢會當鼓舞和振奮逐家的士氣。毋過若是政府高層會當有耐心的排解勞資雙方的糾紛，共工時佮薪資做適當的調整，反勢才會當真正對勞工朋友較有利，回饋𪜶對社會佮經濟的貢獻。,請問佗一件代誌會當真正予勞工朋友得著利益？,深入觀察佮記錄各行各業基層勞工朋友的工作環境,以真實閣感動人的文字描述勞工朋友規年迵天的艱苦,振奮勞工朋友的士氣，予伊儲備新一冬的工課能量,政府會當有耐心的排解勞資雙方糾紛，調整工時佮薪資
1912537,"男：你中晝頓敢食矣？
女：我食過矣。
男：我中晝干焦食一碗細碗的麵。
女：我參你閣去食寡。",根據對話，請問下面的描述佗一个是正確?,對話當中查某猶未食中晝。,對話當中查某的中晝食過矣。,對話當中查埔人猶未食中晝。,對話當中查埔的食飽矣。
1922537,講著奇幻史詩電影，按呢真濟人頭一个想著的百面是《魔手指》三部曲。《魔手指》三部曲是改編托爾金的仝名小說，故事對作者創造的中土大陸開始，描述人類、哈比人、精靈等等種族合作對抗烏暗魔君索倫，閣共至尊魔手指毀滅的故事。《魔手指》三部曲拍片拍八冬久，在上映煞了後，嘛咧賣比上映版本較長一點鐘的特別版DVD，予影迷閣較了解佇中土大陸發生的傳奇故事。《魔手指》三部曲毋但票聲真衝，嘛得著真濟獎，其中第三部曲攏總提著十一項奧斯卡獎。,請問《魔手指》三部曲的故事內容是講啥？,中土大陸的奇幻冒險故事,欲按怎得著奧斯卡獎,人類佮精靈的戰爭,一个珠寶鑑定師的冒險
1932537,A:予家己上少半點鐘的時間欣賞這批豐富的收藏品。對懸到七點五米的十四世紀中國壁畫開始，才閣來踅一下仔專門展出南亞佮東南亞收藏的彼寡展廳。B:猶閣有毋通錯過挾佇中層的細間展廳，遐有濟濟濟珍貴的作品。,有關頂面這篇文的敘述，佗一个正確?,建議先對南亞佮東南亞的展廳開始欣賞,建議上少予家己半工的時間欣賞,建議尾仔欣賞十四世紀的中國壁畫,建議愛去欣賞中層的細間展覽廳
1942537,敢有想欲試看覓騎咧馬仔頂走真緊的速度感？敢有想欲看一下仔邊界闊莽莽的草埔景緻？加入天天旅行社的內蒙古行程就著矣！阮用上低的價數，予你享受上高級的體驗。毋但會當食著規隻肥朒朒的烘羊仔、暗時仔會當睏佇咧蒙古包，閣有蒙古大沙漠騎馬的體驗，予你佇闊莽莽的草原無受約束盡情的跑馬。全程團費只要15000箍，猶閣咧躊躇啥，緊共電話攑起來敲專線電話0800-123456。,根據你所聽著的內容，下面敘述佗一个正確？,內容無講著旅行的日數。,內容無講著參加的費用。,內容有講著旅行社的地點,內容有講著會當騎駱駝。
1952537,阿姊：「欲共我氣死矣，陳曉明規路一直吵，連鞭問『為啥物欲去遐？』、連鞭講『等咧欲食啥？』抑有『遮敢若啥物攏無呢！』惱死矣，後擺袂佮伊做伙出國𨑨迌。」弟弟：「按呢喔！若是好的𨑨迌伴條件是啥？」阿姊：「我感覺好的𨑨迌伴愛會使滑溜面對各種臨時狀況，好鬥陣閣袂濫糝來。六大特徵：1、出發前愛分工規劃。2、旅遊行程愛有共識。3、有仝款的興趣。4、興食的物件愛相𫝛。5、開錢的慣勢相仝。6、袂烏白使性地。」,請問對話中講的好的𨑨迌伴特點無包含佗一个？,習慣,興的物件,智識,氣口
1962537,元宵節的時，紅樓夢中大觀園鬧熱咧臆謎猜，賈探春出一條題目：階下兒童仰面時，清明妝點最堪宜。遊絲一斷渾無力，莫向東風怨別離。意思是講：囡仔攏總看空中，因為清明節的時逐家紛紛出來𨑨迌，這个物件靠一絲絲仔線牽咧，風若傷透，予吹斷去了後就揣袂轉來矣。,請問這个謎猜的答案是啥？,干樂,布袋戲尪仔,跳索仔,風吹
1972537,"查埔：「這位媽媽共你會失禮，頭拄仔因為囡仔較濟，一時失覺察，網球課結束了後，減算著一位，煞共你的囡仔留佇網球場，害伊著生驚。」
查某：「免掛意，無要緊。乖囝仔，助教哥哥因為揣無著你，伊緊張甲足艱苦的，伊毋是刁意故的，這馬你共伊的面唚一下，共伊安慰一下！」",請問根據這段對話，媽媽是按怎來處理這个代誌？,責備助教,毋甘囡仔,隨機教育,無處理
1982537,2014年學生領導所發起的日頭花學運，短期間內就引起各界的關心，其中消防隊樂團佮大學生同齊合作推出一首為著學運所作的台語歌，歌詞描述學運參與者的心情，配合gí-tah的伴奏是一首誠有感染力的經典之作，嘛佇隔年金曲獎得著最佳年度歌曲。除了學運台語歌以外，消防隊樂團進前的《哈囉台灣》嘛佇這擺學運中湠開。,學運台語歌佇佗一年得著金曲獎最佳年度歌曲?,2014,2015,2013,2016
1992537,食起來甜甜的高麗菜，有豐富的膳食纖維、各種維生素佮礦物質，是逐家定定食的青菜。高麗菜會當豉做酸甜仔酸甜的泡菜，會當是水餃的餡，也通做高麗菜卷，毋過我上佮意的高麗菜料理是高麗菜飯。天氣寒的時，媽媽會煮高麗菜飯。一般的高麗菜飯主要是白米、高麗菜、香菇、肉絲、佮湯頭，毋過媽媽閣下鰇魚，所以她的高麗菜飯除了飯的芳味，閣有魷魚的鮮。逐擺咧食高麗菜飯的時，我閣愛𣁳一𣁳沙茶，來攪飯，予高麗菜飯有滿滿鹹薟的口感。高麗菜飯的飯芳、魷魚脆脆韌韌的口感，kah沙茶的薟芳，就是寒天的幸福。,作者的阿母做的高麗菜飯佮四常的高麗菜飯有啥無仝?,伊佇高麗菜飯內底加鹹魚仔,伊佇高麗菜飯內底加鰇魚,伊佇高麗菜飯內底加墨賊仔,伊佇高麗菜飯內底加黃魚
2002537,"
女：你敢有咧看最近真衝的歌唱選秀節目？
男：我逐禮拜攏會看，彼个節目敢有按怎？
女：這期的節目敢毋是已經咧欲選出總冠軍矣？後一屆參賽者的海選差不多欲開始矣，聽講會來咱學校舉辦海選！
男：有影無？時到一定真鬧熱。
女：一定會的。啊著矣，你敢有想欲參加海選？你唱歌足好聽的。",請問這位小姐想欲創啥？,逐禮拜看電影,伊想欲參加海選,鼓勵這位先生參加海選,伊欲參加總決賽
2012537,"女：我這馬咧用的手機仔的費率足貴的呢！
男：你這馬一個月愛付偌濟錢？
女：1399箍
男：哪會遮懸？
女：無法度啦，走業務就愛定定講電話。
男：你敢無用咱公司的企業客戶方案？
女：彼是啥物？
男：就是對咱公司的專員去申請，干焦599箍，就佮你這馬1399箍的方案內容仝款。閣互相卡嘛攏免錢。
女：我毋知影這个方案。
男：兩個月前。彼陣我閣付違約金來解約，因為算算咧，嘛是公司的企業方案較ē-hô。
女：若按呢我嘛欲來解約。",根據對話，請問下面佗一个選項較符合查某所講的內容,伊感覺月納一千三百九十九箍足俗的,伊知影公司有企業客戶方案,伊拍算解約重新申請辦理,伊知影網內互相敲電話免錢
2022537,網路滿足人類的需要，滿足人類的向望佮想像，而且閣滿足購物的慾望。網路平台現此時咧推出「二四小時到貨」的服務欲來合消費者的意。消費者干焦需要輕輕仔揤一下鳥鼠，揤欲結數佮付款，商品就會當佇咧一工內隨送到厝，臨邊久交易就按呢輕鬆完成矣。,請問根據這段文章，下列何者正確？,消費者會當用網路隨賣出商品,消費者佇網路頂愛等二十四小時才會使結數,網路購物二四小時會到貨主要是透過電話的行銷來完成,網路購物平台為著欲增加銷售量推出快速到貨的服務
2032537,"查埔：你好！遮是陽光飯店，真歡喜會當為你服務。
查某：你好！我想欲問房間一暗偌濟錢？
查埔：好，阮遮房間一暗2400箍，上濟會使蹛兩个人。
查某：掛早頓？
查埔：著，掛早頓，嘛含稅金。
查某：連紲蹛四工有割引無？
查埔：愛連紲蹛一禮拜才有割引，減一割。
查某：好，請替我保留2019年4月初5到4月初9的房間，一間。
查埔：請問你是4月初9退房，抑是蹛到4月初9？
查某：4月初9退房
查埔：請予我你的大名佮連絡電話，房間阮會共你保留。請你佇3月30進前先付一成的訂金；假使欲取消嘛請佇3月30日進前通知阮。",請問下面描述啥物是正確？,訂房毋免留名佮連絡電話,對話中女生攏總蹛三个暗時,三月三十進前無付定金注文會hőng取消,會當佇四月初五進前取消注文
2042537,"男：你佗位無爽快？
女：我腹肚足疼，落屎落幾若擺。
男：當時開始的？
女：昨昏暗開始的。
男：胃腸有小可仔各樣，食寡藥仔就會使得，毋免注射。
女：敢佇遮領藥仔？
男：等一下出去了後斡倒手爿領藥仔。一工食三擺，一擺食兩粒，食飯進前食。一禮拜就會好矣。
女：真勞力。",請問關於對話當中查埔人的描述，佗一个正確,伊共開一寡藥仔,伊要求對話中的查某人注射,伊要求對話當中查某人出門了斡正手爿領藥仔,伊要求對話當中的查某人一禮拜後轉來回診
2052537,科技的進步，予咱人接觸音樂的方法變真多元，往過干焦電台、電視、唱片行，這馬有加真濟付費抑是免費的音樂來源，包含Youtube、Spotify、iTune等，愛唱歌的民眾抑是拄出道的歌手會用這寡媒體來得著關注。對一般民眾來講閣有可能得著正式出道的機會。親像鄧曉姍佇Youtube傳家己的翻唱影片，其中Mr.ABC《Allforyou》一禮拜內就有百萬改的點閱率，予伊突然間變甲有夠衝，落尾出道成做歌手。,佗一項會使形容鄧曉姍翻唱《Allforyou》了後的轉變？,無名聲,一時出現煞𥍉目就消失,一聲就衝起來,和過去仝款
2062537,蓋有名的建築家王大閎去美國學建築的時，對簡約主義的印象誠深。後來，佇伊的建築作品當中，常在展現出中國傳統的建築美學佮簡約主義的風格。譬如講伊佇臺北市建國南路的徛家，就是中西結合上好的代表。真罕見閣真拄好的是，佇東海大學貝聿銘主持設計的路思義教堂，嘛是樸實美學具體呈現的一个例。,請問根據文章，佗一項是正確的？,王大閎去美國學平面廣告設計,貝聿銘和王大閎的建築觀是天差地,王大閎的代表作品是東海大學的路思義教堂,王大閎和貝聿銘的建築觀攏是樸素帶媠
2072537,臺灣目前有十六个原住民族，𪜶有家己的語言佮歌謠，其中布農族的八部合音有予花蓮政府登記做文化資產，八部合音所唱的歌曲是祈禱小米豐收的歌，逐年11-12月中間佇小米掖種祭結束進前唱，透過歌曲向天神祈求賜福。八部合音的演唱規定是，演唱者一定愛是查埔的，人數是雙數，規條歌無歌詞綴旋律以「嗚」來和音，對四音階開始沓沓仔變成八个音階。,佗一个人數會使演唱八部合音?,七个人,十二个人,十五人,二十三人
2082537,泅水是真好的運動，對身心攏誠有利益，大家應該加來泅水。袂少人真驚泅水，實在足無彩。真濟人學泅水，定定卡佇咧換氣這關，甚至會使講，若學會曉換氣就學會曉泅水矣。換氣的祕訣，用水雞泅來講，是用鼻仔吐氣，用喙吸氣，啊規身軀攏愛放輕鬆，按呢講起來，放輕鬆才通學會曉泅水。,作者認為按怎會使講學會曉泅水矣？,學會曉姿勢。,學會曉換氣。,在人的。,會當泅二十公尺。
2092537,"查埔：你好！遮是陽光飯店，真歡喜會當為你服務。
查某：你好！我想欲問房間一暗偌濟錢？
查埔：好，阮遮房間一暗2400箍，上濟會使蹛兩个人。
查某：掛早頓？
查埔：著，掛早頓，嘛含稅金。
查某：連紲蹛四工有割引無？
查埔：愛連紲蹛一禮拜才有割引，減一割。
查某：好，請替我保留2019年4月初5到4月初9的房間，一間。
查埔：請問你是4月初9退房，抑是蹛到4月初9？
查某：4月初9退房
查埔：請予我你的大名佮連絡電話，房間阮會共你保留。請你佇3月30進前先付一成的訂金；假使欲取消嘛請佇3月30日進前通知阮。",請問下面的描述啥物是正確的？,連紲蹛兩工費用是九千六百箍,連紲蹛七工費用為一萬五千一百二十箍,厝價無包含早頓,一間房間上濟會當三个人蹛
2102537,"女：我這馬咧用的手機仔的費率足貴的呢！
男：你這馬一個月愛付偌濟錢？
女：1399箍
男：哪會遮懸？
女：無法度啦，走業務就愛定定講電話。
男：你敢無用咱公司的企業客戶方案？
女：彼是啥物？
男：就是對咱公司的專員去申請，干焦599箍，就佮你這馬1399箍的方案內容仝款。閣互相卡嘛攏免錢。
女：我毋知影這个方案。
男：兩個月前。彼陣我閣付違約金來解約，因為算算咧，嘛是公司的企業方案較ē-hô。
女：若按呢我嘛欲來解約。",根據對話，請問下面佗一个選項較符合查埔所講的內容,伊無感覺逐個月納一千三百九十九箍足貴的,伊無建議申請公司的企業客戶方案,伊目前逐月納五百九十九箍,伊兩個月前無繳違約金
2112537,"男：你後禮拜五下昏暗敢有閒？我彼工有鋼琴發表會，欲問你有意願來聽無？
女：我彼工愛去上班，七點才下班。你的發表會是幾點開始？
男：發表會的時間是六點到八點。妳下班了後才過來嘛無要緊，會當趁中場歇睏入場。
女：按呢就替我鬥留一个位，我會過去，順紲紮寡四秀仔佮飲料來予你。
男：多謝。",根據對話，請問這个查某後禮拜五欲做啥？,伊欲食火鍋。,伊欲看電影。,伊欲去看搖滾樂團的演出。,伊欲去做散工。
2122537,歌手王大明，宣布欲佇2019年巡迴演出了後告別歌壇。佇四十外冬的演唱生涯，捌發行真濟食市的國台語歌曲，包括商場收店時仔會放送的《宵夜曲》佮參李小杰合唱的《萬里之內》。他特別的表演風格嘛予人印象誠深，總是穿西裝上台，演唱的時面攑懸起來。王大明毋但歌唱了好，主持的功夫嘛是一等一，笑詼閣趣味真受觀眾佮意，伊的手足王亮，嘛是知名綜藝節目主持人。,王大明佮王光的關係是按啥物?,爸仔囝,朋友,兄弟,公孫仔
2132537,"A：阿利，你敢知影自相矛盾的故事？
B：我知，楚國有一个兼賣矛佮盾的生理人。某一工，伊佇市仔提盾咧喝賣，我這个盾牌，無人比伊閣較勇，無論是偌利的矛槍嘛揬袂過。停一睏，閣共矛提起來品講，我這矛槍啊，無人比伊閣較利，無論偌勇的盾牌，伊攏共揬過。
A：著啊，邊仔的人聽了，擋袂牢起愛笑，就共問講，照按呢講，若用你的矛槍來揬你的盾牌。結果會按怎？",請問頂面的故事會當歸納做下列佗一个成語？,杯酒戈矛,倒持戈矛,操矛入室,自相矛盾
2142537,"女：過年時仔的粿，囥入去冰箱了後就會變𠕇，提出來了後，用電鍋炊炊咧，就會變軟，毋過我無愛一直食這款炊粿，你咧？
男：我嘛無愛食彼款炊粿。我會記得阮母仔會共粿切做長長一條，滒粉，下落去油鼎仔糋，我細漢時仔真愛食糋粿。
女：聽你按呢講，我想著阮母仔嘛會做糋粿，毋過伊是共粿用扁食皮包起來，才下落去糋。糋起來的粿外表酥酥內底軟軟，不止仔好食。
男：毋過這馬我愛控制體重，糋粿熱量較懸，敢有其他的料理方式。
女：會使用煎的，熱量就袂遐懸。無就共粿佮蕃薯煮做甜湯。
男：這个我佮意，你敢知蕃薯是我上佮意的。",查埔的落尾希望查某的按怎料理甜粿？,用油煎,囥電鍋炊,煮甜湯,糊麵粉糊仔落去糋
2152537,我一个人佇鵝鼻鼻濱海步道行跤花，誠有情調，毋過四界無人，礁石茂林，幽深惦靜，嘛感覺寂寞。閣再想著，猶有幾个人像我按呢，會用到這款異境，觀這款媠景咧？家己應當愛好好仔把握這旅行的時間。突然聽見hòng-hòng叫的mòo-tah聲，原來是兩隻漁船駛過，閣感覺這時曷無寂寞。,作者到佗位𨑨迌？,天堂,富貴角,鵝鑾鼻,鼻頭角
2162537,"查埔：你好！遮會使為你服務。
查某：你好！我想欲申請新門號。
查埔：請問你上網佮講電話的需求，佗一個較懸？
查某：我平常時攏用line講電話。
查埔：若按呢我推薦你辦網路食甲飽，這馬一個月只要納499箍，就會使網路食甲飽矣。
查某：阮朋友講網路食甲飽干焦愛299箍，那會佮你講的無仝款。
查埔：彼是佗一種方案咧？抑是你的朋友佇佗位做工課？
查某：伊是陽光公司的員工，伊講伊網路食甲飽只要299箍。
查埔：彼應該是企業用戶專案。愛透過陽光公司的專員才會使辦理。
查某：你按呢袂使直接辦理？我人攏來門市矣。
查埔：歹勢啦，企業用戶專案一定愛予專人辦理，一般的門市是袂使辦的。",下面的描述佗一个正確？,對話內底的查某人想欲辦499網路食甲飽的新門號,對話內底的查某人想欲辦299網路食甲飽的新門號,對話內底的查埔人想欲辦299網路食甲飽的新門號,對話內底的查埔人想欲辦499網路食甲飽的新門號
2172537,"大同：我看比基尼登山客分享的相片攏誠壯觀，我嘛開始想欲去爬玉山矣。思琪，妳敢捌爬過玉山？
思琪：有啊！舊年捌佮爸爸鬥陣去。阮閣佇山頂紮營，等欲看日出，日出美景予人真難忘。
大同：思琪，你敢知影？「玉山」嘛是美術界一个真重要的人名。
思琪：是啥人？
大同：伊就是「台展三少年」之一－－林玉山。伊這世人捌畫過袂少知名的作品，佇彼時的台灣畫壇是真出名。
思琪：有夠厲害！他捌畫啥物款畫咧？
大同：伊用水牛做主角，畫出象代表台灣人堅強耐勞，溫和誠懇、性命力滿滿的內在性格。
思琪：你敢知影伊的畫號做啥物名？
大同：譬論講：双牛圖、大南門、猛虎圖、蓮池、嘉義街外，大概仔有上百件作品！毋知影博物館當時會展出咧？
",請問「林玉山」是啥物身份？,思琪的爸爸,登山客,畫家,飼牛的人
2182537,逐擺坐火車轉去厝的時陣，若是到食飯時間，我就會買一个鐵路便當來止枵。上四常的台鐵鐵路便當有六十箍的排骨便當，內底有白飯、排骨、炒鹹菜、醬瓜、滷卵、滷豆皮；八十箍的排骨便當有加青菜佮thia̋n-pú-lah；一百箍的排骨便當是共白飯換做菜飯。台鐵閣提供八十箍的素食便當，主菜對排骨變做素排抑是素雞。這幾種便當我攏食過，上合我的味的是六十箍便當的滷豆皮，又閣軟又閣夠味，有夠好食。一百箍的菜飯對我來講傷油矣。素便當的素排抑是素雞本來就毋是我佮意的菜色，若會使換做青菜，應當會閣較合我的口味。,根據這段文章，台鐵的排骨便當有幾種價數?,一種,兩種,三種,四種
2192537,請聽下跤這段新聞報導，來回答問題。昨昏下晡發生一件啉酒駛車煞發生意外的案件。根據調查，肇事的駕駛佇啉酒了後，駛車轉去厝的路裡，因為無注意著頭前當咧等紅燈的車輛，煞佮頭前的車挵做伙，造成後車斗嚴重毀損。因為hőng挵著的車是一台進口的名車，車主向肇事的駕駛討一條袂少的修理費用。肇事的駕駛著愛付出真大筆的賠償金，損失傷重。所以講駛車無啉酒，啉酒莫駛車，注意交通安全是蓋重要。,請問這位肇事駕駛上尾著愛做啥物代誌？,伊著愛向挵著的車主會失禮,著愛付足濟錢予對方,定著愛啉酒了後莫駛車,定著閣較愛去注意交通安全
2202537,這馬罐仔裝的飲料足普遍，超級市場、便利商店四界就買有柳丁汁、果菜汁等等。細漢的時陣上愛啉的就是阿爸親手做的菝仔汁，厝裡的門口埕有種一欉菝仔樹，樹頂結菝仔結甲滇滇滇的時陣，除了挽落來食以外，阿爸佇假日仔會揀較黃的菝仔，切予細細塊，和糖水做伙囥入去果汁機內底攪汁，才佮過濾，菝仔的芳味、甜度，閣加上糖水的甜味，按呢的菝仔汁是阮上愛的飲料。,作者的阿爸對佗位提著菝仔汁的主要材料？,便利商店,超級市場,家己厝的門口埕,朋友厝的門口埕
2212537,布袋戲的家私頭仔誠複雜，較重要的是戲台，頭戴服飾，椅桌等。椅桌是真捷會用著的家私頭仔，所有的桌仔、冊桌仔攏用仝一塊，而且閣會當做懸山、樓台等等。椅仔的功用嘛真濟，除了一般椅仔以外，共椅仔坦徛來代表門、窗仔佮車，會使想像的空間不止仔豐富。,請問有關布袋戲的家私頭仔，下面佗一个上正確?,家私頭仔攏真簡單,椅仔坦徛會當代表門,家私頭仔較重要的功能是愛有實際的空間,上捷用的家私頭仔毋是椅桌
2222537,"小林：「咱來比賽畫蛇，啥人先畫好，啥人就會使食這鈷酒。」
小柯：「我上緊！我先斟酒，看來閣有時間，我閣共蛇添跤去哩。」
小林：「嘿嘿，我畫了矣，酒是我的囉！蛇生成就無跤，你煞欲共伊畫跤，這馬這鈷酒就是我來啉！」",請問這段對話的意思佮佗一个選項較相倚？,開光點眼,夯枷,拄拄仔好,峇峇峇
2232537,馬達加斯加是佇非洲大陸邊仔的小島，遐有真濟動物佮植物是馬達加斯加才有的，佇其他的所在是看袂著的，來到遮會使欣賞美麗的森林的光景。毋過愛注意的是，馬達加斯加的治安無偌好，常在有著賊偷、搶劫的代誌發生，欲去遊覽的旅客著愛細膩。,馬達加斯加是一个啥物款的所在？,馬達加斯加的治安袂䆀。,馬達加斯加的動物佮植物佇足濟所在攏有。,去遐會當看著干焦馬達加斯加才有的動物。,馬達加斯加佮非洲連做伙。
2242537,"男：金馬獎的頒獎典禮敢是佇下昏暗？
女：著，我下昏暗會蹛厝看轉播，希望我佮意的電影會使著獎。
男：希望是按呢。聽講今年有請好萊塢的演員來參加喔？
女：著，聽講是請好萊塢的電影明星來做頒獎的貴賓，進前嘛捌請過日本佮韓國的明星。
男：感覺起來這陣容是非常的大喔，實在是予人真期待。",請問這个小姐咧期待啥？,伊佮意的電影著獎。,看好萊塢的明星。,去參加金馬獎的頒獎典禮。,去日本參加明星的見面會。
2252537,有一擺我騎野狼仔去中部𨑨迌，經過苗栗後龍大橋的時，透大風，車路空lô-so，久久一半台仔車phú--過。我看對遠遠出海口的風車，看起來足細枝，日斜西帶紅霞，映照頭前的這條大路，我騎oo-tóo-bái颺大風，敢若全世界賰我一个。路尾閣想起來，彼嘛是一種特殊的美景。,作者佇後龍大橋發生了啥物代誌？,欣賞風景。,行毋知路。,車禍。,車顧路。
2262537,"查埔：你好！請問你的手機仔什麼啥物問題？
查某：我的手機下早仔就拍袂開矣。
查埔：是不是無電矣？我共你充看覓咧。
查某：我逐暗攏共電線插咧才去睏呢。
查埔：嗯，按呢看起來是別的問題，共你送去修理好無？會共手機仔重新設定喔，按呢會使無？
查某：毋過內底我有足重要的相片和連絡人。
查埔：請問你普通時仔有ió-bih無？
查某：我無確定，我攏直接用google口座
查埔：請佇這台平板電腦面頂拍你的口座和暗號，我替你確認一下。
查埔：我共你確認好矣，你的資料包含連絡人佮相片攏有ió-bih佇雲頂矣。
查某：多謝你，按呢我就放心矣
查埔：等診斷的結果出來了後，我會閣敲電話共你報價，你會使決定欲修理無。",請問對話內底的查埔的講「ió-bih佇雲頂矣」意思是講？,手機仔內的資料儉佇手機仔內底矣,手機仔內的資料備佇網路硬碟,手機仔內的資料備佇天頂矣,手機仔內的資料攢佇平板電腦內底矣
2272537,"查某囝：阿爸，啥物是「六度」﹖敢是咧講溫度賰六度爾，所以感覺真寒？
阿爸：我來看冊內底是按怎講的？這規本冊是咧講佛陀修行的故事。佇這本冊內底「六度」佮溫度完全無關係。
查某囝：所以「六度」是啥咧？
阿爸：我看覓咧！故事有講著講佛陀捌修苦行，閣講菩薩道愛實行「六度」。
查某囝：到底「六度」是啥？
阿爸：冊內底講「六度」是指佈施、持戒、忍辱、精進、禪定、智慧。
查某囝：啊是按怎菩薩愛學習「六度」咧？
阿爸：這我嘛毋捌，咱做伙來去問老師。",請問「六度」無包含啥物元素？,佈施。,持戒。,禪定。,苦行。
2282537,草原來開派對是臺灣獨立樂團，佇2016年推出頭一塊專輯《美人兒》，這塊專輯佇2017年的金曲獎真出風頭，頭一擺參加就入圍六个項目，提走三个獎。佮主流音樂無仝的是，伊寫實的歌詞說盡苦悶佮無奈。得著年度歌曲獎的《吹風兒》，「風吹著啥人，啥人就不幸，哭啊叫啊，叫恁阿爸出來保護你啊，阮早就袂癮矣，啦啦啦啦」，淺現閣強烈咧反映霸凌。,《吹風》歌曲中的主角受著別人啥物款的對待?,保護,欺負,疼惜,珍愛
2292537,"爸爸：咱今仔日來去日月潭𨑨迌，順紲買紅茶。
女兒：爸爸，我閣欲吃總統魚糋，聽講足好食的。
爸爸：好！咱閣愛買紀念品轉來予媽媽，伊今仔日愛加班袂當做伙來。
女兒：爸爸，咱來去買手工的邵族醃梅仔予媽媽食看覓。",請問𪜶按算去日月潭創啥物？,做伙食好料,買梅仔送客戶,佮朋友踅日月潭,看人做茶
2302537,向空山谷喝聲會產生回音，這是因為聲音挵著谷壁倒彈轉來，造成明明無人講話煞有聲的現象。仝款的現象嘛出現佇音樂廳內底，樂團演奏出的音樂挵著壁倒彈，會佮當咧進行的演奏濫做伙，影響聽覺體驗。為著欲有上好的音樂效果，音樂廳著愛加裝特殊的設備。,請問音樂廳是按怎處理回聲？,增加樂團人數,音樂廳會有特殊裝備,共演出地點改佇空山谷內底,毋免有任何措施
2312537,"男：我後個月欲去沖繩，你有推薦的俗價航空無？
女：我感覺捷星航空袂䆀。
男：可惜伊敢若無直接飛沖繩的。",根據對話，這个查埔的意思是啥物？,伊決定坐捷星航空去沖繩。,伊可能無法度坐捷星航空。,伊後個月欲對沖繩飛轉去台灣。,伊經營一間俗價航空公司。
2322537,"查某：你作業寫好若傳起去，才發一个email予老師！
查埔：你敢知老師的email？
查某：知啊，所裡的網頁就有矣。
查埔：我揣著矣，多謝喔。
查某：愛會記得佇今仔日下晡5點進前傳起去作業區。
查埔：好，感恩hânn。",請問下面所講佗一項毋著,𪜶兩个人毋知影作業是啥,𪜶兩个人攏知影老師的email矣,𪜶兩个人攏愛佇下晡5點進前傳作業,𪜶兩个人攏是學生
2332537,女：阮小弟後禮拜欲佮同學去騎鐵馬環島。男：敢有影，我嘛想欲去。毋過無閒通去，蓋無采。女：伊八月份閣欲去參加萬人泳渡日月潭呢。男：哇，彼是足大的活動呢。少年--的真有活力。毋過伊閣欠一項。女：欠啥？男：這馬誠時行，愛閣去peh玉山啊。,這位小姐的小弟無欲創啥？,跤踏車旅行。,peh玉山。,泳渡日月潭。,環島的旅行。
2342537,阿美：「阿芳，古早的詩人寫送別的詩，會用某種植物做比喻。你知影我咧講的是佗一種植物無？」阿芳：「我毋知呢，會當予我寡提示無？」阿美：「男女臨別的時陣相依倚，予人感覺春意纏綿，欲分開的時陣煞鉸袂斷理閣亂，𪜶的未來就親像絨仔毛四散颺颺飛，袂按得。這種植物的種子會產生白色的絨仔毛，彼是啥物？」,請問面頂對話講的是佗一款植物？,竹仔,楓仔樹,柳樹,柏樹
2352537,A：阿囝的，你乖乖仔轉來乎！翻頭母仔我為你刣一隻豬。B：來，老爸欲開始刣豬囉。A：我干焦是佮囡仔講耍笑爾爾！B：對囡仔袂用得講耍笑！囡仔事事項項綴爸母咧學，聽爸母的教示。你既然已經答應伊矣，就一定愛做甲到。做老母的若是對囝兒無講信用，予伊無信任老母，你以後欲按怎共伊教育呢？,上面論述的是曾子殺彘的故事，意思是講下面佗一个選項？,言出必行,知詼諧,權宜變通,會吵的囡仔有糖仔通食
2362537,"A：請問齊瑪曼的獨奏會敢定定是「無菜單料理」，就算提供曲單嘛無一定會照咧奏曲？
B：齊瑪曼參濟濟大演奏家𫝛款，練琴毋是咧做指頭仔的運動，是咧「練腦」，也就是愛去推測作曲家的創作理路。齊瑪曼捌因為對布拉姆斯的曲譜有疑問，認為「無成布拉姆斯欲講的話」所以臨時改換欲演出的曲。",照頂面的描述，佗一項正確？,獨奏會定定是「無菜單料理」，這代表講伊的技術高明,齊瑪曼認為講練琴就是指頭仔運動,伊捌因為對布拉姆斯的樂譜有疑問就臨時取消演出,伊捌對布拉姆斯的樂譜有疑問，就臨時改換欲演出的曲
2372537,"優惠期間：即日起到二空一九年六月三十
申請方式：限定干焦佇官網、APP申請佮追加購買
適用的國家：日本、韓國、香港、澳門
優惠內容：1GB輕量型只要149箍：包括漫遊上網量1GB
2GB輕量型只要249箍：包括漫遊上網量2GB
(以上攏是量一到就會斷線，使用量達著70%的時會當追加購買後一款方案，欲追加購買本方案嘛限定干焦佇官網、APP)
效期：方案生效以後七工(連續168點鐘)有效
註：每一个方案干焦適用佇單一國家，若去到別的國家，著愛另外申請適用彼个國家的方案。",請問下面的描述佗一个毋著？,韓國會當適用,會當透過APP來追加購買,超過使用的傳輸量以後會降速,申請一擺會當用七工
2382537,"水水：頭前是啥人問侯老師問題？遮爾久，都欲下課矣。
阿嬌：就是莎莎嘛！逐擺攏是伊問題上濟，排遮久嘛無一定通著咱。
水水：抑是先轉去，才佇網路留話提問囉。
阿嬌：莫，我干焦一題愛問，真緊就著我矣。",請問莎莎的情形會當用啥物成語來形容？,無所不至,歹勢做盡,較濟過貓仔毛,出袂盡
2392537,現代人的頭殼內總是咧想，毋管閣按怎艱苦嘛著愛拚出一寡錢來，來享受這寡物質的癮。就按呢逐家發揮家己的才調拚死命相爭，毋甘願來輸予別人。逐家對物質生活了去的體力，比起閒仙仙的中世紀時代，大概差有十倍百倍遐邇濟，閣共因果舞顛倒反，物質愈進步，生活就愈來愈歹過，就按呢一直循環。,佗一个是對的？,中世紀的人生活真無閒,現代人一直追求精神需求,現代人閒仙閒仙,現代人一直追求物質需求
2402537,"查某：較停仔你敢欲和阮鬥陣去食牛排，食煞阮凡勢閣會去啉--一杯。
查埔：我看莫好矣，這站仔為著欲伨歌手，買真濟張專輯，手頭有較絚。
查某：你到今猶攏是去唱片行買專輯喔？我這馬攏規氣佇網路商店買佮意的歌，加較方便。
查埔：毋過我真愛專輯捎佇手裡的感覺，而且網路商店的歌我嘛是有咧買。
查某：好啦，莫怪你袂當食牛排。",請問這位先生是按怎矣？,伊想欲食牛排,伊袂閣再去唱片行矣,伊開足濟錢,伊欲佮這位小姐去啉酒
2412537,關渡自然公園徛佇台北盆地關渡平原的西南爿，有水鳥仔歇跤、湳仔佮水筆仔紅樹林，佔地有達到五十七公頃，閣分做主要設施區、保育核心區、戶外觀察區佮永續經營區，有開放民眾入去參觀的區域是主要設施區佮戶外觀察區，閣針對無仝季節的自然生態有規劃濟濟的活動。,有關關渡自然公園的敘述，佗一个毋著？,是佇台北市,是自然保育區,有地熱佮溫泉谷,有水鳥仔歇佇遐
2422537,"爸爸：學校老師共我講，伊觀察小明咧跳索仔、踢球抑是掔球遊戲的時，定定有困難。
媽媽：我嘛有注意著伊定定因為硞著來烏青，足煩惱伊的。
爸爸：嗯﹗老師建議咱愛𤆬伊去檢查敢是有感覺統合失調的問題﹖
媽媽：感覺統合失調會按怎呢﹖
爸爸：老師講感覺統合是認知學習的基礎，若講是感覺統合失調，可能會有情緒障礙抑是行為問題。
媽媽：是喔﹖若按呢老師有啥物建議咧﹖
爸爸：老師講咱會當加充實囡仔的生活經驗，予伊透過遊戲、運動，培養肢體的協調能力。
",老師認為啥物會當改善感覺統合失調的問題？,加讀冊。,加運動。,加看電視。,加食飯。
2432537,民間傳說講佇過年時仔，寒天野外會出現一種叫「年」的野獸，嘛叫「夕」。年獸一年才會出現一擺，這工就叫做「新春」，欲過年這一暝叫『除夕』，也就是共「夕」除掉。這隻年獸「夕」足粗殘，較早的人為著避害，會規家伙仔團圓圍坐做伙抵抗。年獸雖然歹，毋過伊驚紅色的、火光佮大聲響，所以逐口灶攏會佇門跤口貼春聯、起火堆、放炮仔，想講按呢年獸就會毋敢倚來。,請問早前家家戶戶佇門口貼春聯、燃火堆、放炮仔的用意是啥？,為著迎接年,為著迎接夕,為著趕走年,增加歡樂氣氛
2442537,"張先生：王太，恁兜大華哪會用倒手寫字呢？
王太太：伊是倒撇仔呢！
張先生：唉呀！你莫據在伊變倒撇仔，因為日常用品較濟是共正手使用者設計的。
王太太：袂啦！這馬有真濟共倒手使用者設計的鉸刀、工具等等，佇生活上猶算方便。
張先生：恁兜的序大對伊用倒手寫字、食飯敢會有意見？
王太太：會啊！雖然in看大華用倒手會受氣，愛我共伊共這个歹習慣改掉，毋過我較愛伊自由用雙手去探索這个世界，所以我嘛是會尊重囡仔的決定。
",王太太對𪜶後生是倒手拐仔的態度是按怎？,伊足煩惱序大人會受氣。,伊感覺張太太管傷濟閒仔事。,伊感覺愛尊重囡仔的決定。,伊感覺無法度管教家己的後生。
2452537,新世代的王阿妤分析伊家己的個性佮意冒險，願意勇敢去試各種挑戰。伊講家己身軀邊有袂少朋友想欲出去走跳，想欲去世界各地𨑨迌。總是再三躊躇，驚改變，閣較驚講轉來無工課。對伊來講，伊只是咧做一个家己佮意的代誌，所致無啥物顧慮。,文中的王阿妤有啥物性格特質？,毋知變通。,毋驚艱難。,好欲閣較好。,天真活潑。
2462537,熟語「三姑六婆」內面的六婆之一「穩婆」，是較早佇民間共人抾囡仔的人。,請問「穩婆」佇咱這馬的社會當中佮啥物角色較相仝？,婆姐,先生媽,媒人,相命仙
2472537,講起彼時女媧氏煉石補天的時，佇大荒山無稽崖煉成懸十二丈、見方二十四丈大的石頭三萬六千五百零一塊。彼媧皇干焦用三萬六千五百塊，賰一塊無用，㧒角佇青埂峰跤。(曹雪芹‧紅樓夢),請問根據這段文章，女媧有做啥代誌？,補天,坉海,起厝,造橋
2482537,佇游泳池泅水是上安全的，毋過感覺袂著大自然的節奏。我有佇碧潭溪邊泅水的經驗，你會當感覺水是甜的，風是溫柔的。我有佇基隆外木山泅水的經驗，你會當感覺著海湧的節奏，嘛會當看著水底的魚仔。現代人會當親近自然水域的機會，已經不比較早矣。,佇游泳池泅水的優點是啥？,相對安全。,會使倚近自然。,無優點。,水是甜的。
2492537,對1980年代開始，臺灣人時行佇中秋烘肉，佇中秋暝的前後，家家戶戶會圍佇外口埕抑是徛家的亭仔跤烘肉，親情五十做伙團圓放煙火慶祝中秋節。佇韓國，中秋節閣號做「秋夕」抑是「仲秋節」，是韓國重要的傳統節日之一。逐家會紮拄收成的五穀佮果子去培墓祭祖。嘛會轉去故鄉看親人，共親情五十送禮，所以英文嘛共韓國的中秋節號做「韓國的感恩節」。,請問對1980年代開始，佇臺灣中秋節時行做啥物代誌？,祭祖,轉故鄉探親,共親情五十送禮,烘肉
2502537,「藝術佮科技實驗室」獎助計畫2013年開始實施，主要咧補助需要科技支持的新創計畫，到今已經獎助愛爾蘭、英國、美國、瑞士等等國家攏總28位藝術家，領域包括人工智慧、3D列印、機器人等等。,有關下面的講法，佗一个是著的?,「藝術佮科技實驗室」獎助計畫自2010年開始實施,這个獎助計畫，已經獎助28个國家,這个計畫內容無包括人工智慧,這个計畫內容主要是培養科技新創工作者
2512537,"男：你敢看有樂譜？我永遠看無這堆符號。
女：毋過咱國小的音樂課攏捌學過烏笛仔，國中時閣捌學中音笛仔，咱攏應該愛看有樂譜。
男：毋過我攏是看簡譜咧歕烏笛仔佮中音笛仔的，毋免看有樂譜。
女：我干焦會曉完整的樂譜，簡譜是啥？
男：簡譜是用數字代表音階，這對我來講比完整的樂譜加較好理解。",根據對話，請問這个查埔是按怎矣？,伊干焦會曉看捌簡譜。,簡譜有足濟複雜的符號。,伊會曉歕中音烏笛仔。,伊國中的時學會曉烏笛仔。
2522537,A：「喔，阿囝的，無要緊啦。我無咧要緊」B：「你無咧要緊？」A：「我無咧要緊，你嘛毋應該要緊。予你天星抑是釘點ê是啥人？in佮你仝款，攏干焦是微美克人。In欲按怎想彼並無重要。重要的是你家己按怎想。閣再講，我感覺你真特別。」B：「我？足特別？是按怎？我行袂緊，跳袂懸。我嘛開始落漆矣。你是按怎要緊我咧？」A：「因為你就是你，閣再講你足特別的，所以我要緊你。」,請問這對話共咱講每一个人攏是符合下底佗一个特質？,獨一無二,標籤效應,真誠閣善良,骨力拍拚向前行
2532537,以個人學第二外語英文做例，會記得細漢時仔學英文的時，老師無𤆬通予我記持較深刻的文化課題，若是研究者佇新澤西教幼稚園的時也真罕得加入文化的主題，因為學習者年歲的關係，in無法度了解語言文化背後的意義，毋過關係in敢有對這个外語有興趣的關鍵原因，就是這門課阮有做佗一寡心適的活動，而且若是這个活動佇in的語言中有仝款的規則，in就會誠意外閣不止愛耍。,請問對本文內底，作者為啥物講學習者無法度了解語言文化後壁的意義?,牽涉著教授者的年歲,牽涉學習者的年歲,牽涉學習者學習的動機,牽涉教授者的文化
2542537,"爸爸：寶貝查某囝，你看這領裙有媠無，是恁媽媽特別為你揀的生日禮物。
女兒：爸爸，你先囥咧，我欲出門佮朋友食頓飯。
爸爸：恁拍算欲食啥物？
女兒：想欲食看覓仔滷肉飯。聽講彼間新開的滷肉飯是用本土黑毛豬，滷肉甜甜閣鹹鹹，不止配飯。",對話中兩人的關係是啥？,老爸和查某囝,老母和查某囝,爸仔囝,母仔囝
2552537,蘇東坡咧做杭州知事的時，發動民眾來疏通西湖。工課圓滿成功了後，為著欲犒賞民工，伊吩咐厝裡的人共百姓所送來的豬肉，照伊總結的經驗「䆀䆀仔火、少少仔水，火力佮時間若有足，味自然就會好」，好料的若炕好，就和酒同齊分送予民工，厝裡的人煞重耽去，共酒佮肉做伙下落去炕，結果肉的味特別芳、特別醇閣紲喙。眾人毋但呵咾閣流傳東坡伊的為人，而且閣共這齣風味特殊的肉角號做東坡肉。經過歷代的總舖師一直研究、發展，這齣菜去予人公認做杭州第一名菜。,請問東坡肉是用佗一種肉品煮的？,豬肉,牛肉,羊肉,雞肉
2562537,"生：「老師，你敢袂感覺今仔日頭真大呢！」
師：「日頭敢毋是逐工差不多平大？」",關於著這段對話的敘述，下面佗一个是毋著的？,學生的意思是今仔日足熱的,老師是以「話骨」角度看待學生的話,學生刁工挑戰老師的權威,老師有可能咧講耍笑
2572537,"





女：你是按怎？面色看起來真䆀。
男：我最近攏食袂落，物件食落去無偌久就吐矣。
女：是毋是胃潰瘍的毛病閣夯起來？早就共你講愛沓沓仔哺、沓沓仔吞，你都毋聽。
男：莫閣共我教示矣。我已經有去掛號，明仔載就欲去看醫生。
女：既然你遮虛，我小等咧會替你買一碗豬腸四神湯，希望你的胃會當較好勢。
男：感謝你，我有影足想欲啉一碗燒湯。
",查某欲替查埔買啥？,四果湯,四神湯,排骨四物仔湯,豬肚四寶湯
2582537,彼黛玉天性佮意分開無佮意做伙，伊想的嘛是有道理。伊講：「人有做伙就有分開，做伙的時歡喜，到分開的時陣哪會袂清冷？既然清冷就會感傷，按呢較輸莫做伙較好。比如講彼花開的時陣唌人愛惜，到謝的時陣就加真濟鬱卒，所以顛倒是莫開較好。」就是按呢，人叫是歡喜的時陣，伊煞共當做悲傷。,請問根據這段文章，黛玉天性佮意啥？,鬧熱,做伙,花開,分開
2592537,這馬有愈來愈濟人出國𨑨迌的時陣，無直接共飯店注文房間，是經過網站來注文房間，因為這種網站會共逐个飯店的價數佮空房的日子整理出來，予想欲注文的人比較過了後才做選擇。不而過因為毋是直接共飯店注文房間，有當時仔網站若重耽去就無注文著房間，定定是咱到飯店了後才發現家己無房間通蹛，所以佇網路頂頭注文房間了後，咱應當閣寄一張批予飯店，確定家己敢真正注文完成矣。,請問這篇文章大概是咧講啥？,用網路注文飯店足利便,網路注文飯店應該愛閣確認,用網路注文飯店特別俗,用網路注文愛比較才閣決定
2602537,"男：你感覺拄才的音樂會按怎？
女：我感覺遐的音樂聽起來真四序，若像予所有的煩惱攏消失去矣。你咧？
男：我嘛是，聽音樂的時陣會予我的心情平靜落來。我半冬才去聽一擺音樂會，我應該安排逐個月都愛去一擺仔。你偌久去聽一擺音樂會？
女：我大概一個月去聽一擺音樂會。工作壓力大的時，我的心情真䆀。但是音樂會聽了，我的心情總是會較快活。
",根據對話，下面佗一个是著的？,這个查埔人對音樂會無興趣。,這个查某人袂曉欣賞音樂會。,這个查某人做工課進前攏會參加音樂會。,這个查埔人拍算欲改變加聽寡音樂會。
2612537,"查埔：舊年咱去北海岸耍的相片敢猶閣佇咧？我哪會揣無？
查某：佇咧新厝的屜仔底。你想欲閣去一擺是無？
查埔：是啊！頂擺租車去北海岸看風景，看著「女王頭」，真想欲佮伊翕一張相片，可惜！無時間。
查某：因為咱愛趕去飯店先辦理登記才會使蹛暝。
查埔：真罕得透早就起床，對硬漢嶺步道行起去，沿路欣賞風景，天氣清和又閣秋凊。
查某：著啊！這真正是上讚的結婚二十周年紀念！",請問兩个人的關係上有可能是啥物？,新婚的翁仔某,稅車同伴,觀光導遊,老翁老某
2622537,"查某：我今仔日對菜市仔買割包的皮轉來，i̋ng食割包。
查埔：敢有特別咧做節？無哪會欲食割包？
查某：照講台灣的生理人會佇舊曆逐個月初二、十六拜土地公，叫做「做牙」。逐年舊曆的12月16是一年內面上尾一工拜土地公的日子，號做「尾牙」，這工頭家會請辛勞食飯，慰勞逐家辛苦拍拚。食飯桌頂會攢割包，共滷肉、鹹菜、塗豆麩𩛩入去生做若錢袋仔的割包，表示錢袋仔滇滇。
查埔：我會記得做囡仔的時陣攏共割包講是虎咬豬，我的虎咬豬無𩛩塗豆麩，我愛食鹹菜，毋但滷肉，有當時仔我嘛會𩛩煙腸。
查某：割包會號做虎咬豬是因為伊生做親像虎的喙，內面咬一塊豬肉，象徵共歹運食了了，來年萬項攏順利。
查埔：既然割包有錢銀滿滿、順順利利的意思，我定著愛加食幾粒仔。",根據頂面的對話，尾牙為啥物愛食割包？,希望大發財,希望步步高升,希望身體健康,希望金榜題名
2632537,秦朝末年，秦國大將章邯攻打趙國，共鉅鹿城包圍起來。楚國的楚懷王派項羽去救援趙國。項羽就𤆬領部隊去救鉅鹿。當部隊渡過漳河以後，項羽命令共所有的船攏鑿予破，沉落去河底，才閣共飯坩攏摃予碎糊糊，共岸頂的厝全部燒了了，逐个人攏干焦發三工的焦糧。伊共逐家表示，甘願戰死嘛無欲退後的決心。路尾，項羽的軍隊受著激勵，士氣規个夯起來，經過九改激烈的相戰，總算滅絕秦國的軍隊，項羽嘛因此成做當時逐所在諸侯的頭人。,這是破釜沉舟的故事，意思較倚佗一个選項？,觀前顧後,決心欲拚到底,心頭掠袂定,三心兩意無主張
2642537,是講彼工林沖當咧賴賴趖的時，無張持聽著後壁有人咧共伊喊，伊越頭一看，煞認出來是佇酒店辛勞的李小二。伊當初佇汴京的時，受著林沖濟濟的照顧。這个李小二進前佇汴京的時，足無應該去偷提店主的錢財，予人㨑著，欲送官府問罪。佳哉林沖主張伊會共人會失禮，才共伊救起來，免送官府。尾手閣替伊賠人一寡錢，才會得脫罪去。佇京城袂當徛起的時，嘛是傍林沖贊助伊所費，才通上路去倚靠別人，無疑悟今仔日煞佇遮相拄著。,請問根據這段文章，李小二毋捌做過啥物代誌？,李小二先看著林沖閣共叫停跤,李小二偷提店主人的錢財,李小二佇京中無才調徛起,李小二捌共林沖鬥相共
2652537,環球影城是全世界上出名的遊樂園之一，其中一座遊樂園就佇日本大阪。大阪的環球影城內底有幾若个電影的主題區，攏是佇全球誠受歡迎的電影，親像《哈利波特》、《蜘蛛人》、《小小兵》等。環球影城透過主題園區重現電影內底的場景，予遊客會當踏入電影的世界。,請問環球影城的特色是啥物？,迪士尼樂園遍布全球,環球影城予人進入無仝的電影世界,環球影城予遊客觀賞大量的電影,干焦美國有環球影城的園區
2662537,"姊：小弟你騎機車欲出門去運動啊？
弟：著啊，阿姊，我欲去楓樹村遐走標，遐的空氣真好，閣足恬靜的。
姊：若是運動，哪會毋直接行過去呢？
弟：毋過我行過去愛了二十分鐘呢！
姊：按呢嘛著，這逝路頂懸車遐濟，愛吸偌濟廢氣咧！",佗一个是著的？,小弟認為楓樹村適合走標。,小弟行路去楓樹村。,到楓樹村的路lih無車。,小弟運動二十分鐘。
2672537,"妹妹：「哥，去日本𨑨迌換100,000日票閣賰偌濟？敢欲換轉來臺票？」
哥哥：「零星的佇轉來的飛行機頂捐出去矣，閣賰日票22,000，等過兩工仔匯率較好才換轉來。」
妹妹：「頂擺用臺票28,000換的hoonn？」
哥哥：「嗯，我希望共換做臺票7,000。」",請問日票二萬二兌換做臺票七千，匯率是偌濟？,空點三一四,空點三二,空點二八,空點三一八
2682537,《愛佮意志》有一款觀點，一般大學生干焦會曉佮學校爭取查某學生入去查埔宿舍的時間，煞毋知這款校規有當時是福利。事實上，校規的存在顛倒是予學生會當發現家己。設校規，學生就有充足的時間，佇in進入狀況進前，會當代先考慮本身的行為模式。,佗一項毋是校規對學生的優點？,利便查埔入去宿舍。,予人有時間想代誌。,予人考慮本身。,發現家己。
2692537,"張先生：喂！王太，你敢有閒陪我去踅街？今仔百貨公司大拍賣喔！
王太太：歹勢，張--先，今仔是舊曆十六，我愛共店--的鬥相共拜拜的代誌。
張先生：拜財神爺hioh？恁兜已經趁真濟矣。抑是拜觀音菩薩或是保生大帝，祈求規家伙仔平安健康。
王太太：阮今仔是欲拜土地公，等咧店門口就欲排桌子，頂面會排拜拜的供品。
張先生：著喔！店頭攏會拜土地公祈求生理沖沖滾。恁拜拜攏是拜啥物供品？
王太太：我大家官會攢果子、芳花、發粿、麻糬，佮金紙等等。
張先生：恁兜猶有保留傳統風俗，阮兜是小家庭閣驚費氣，所以就無欲拜拜啦！
王太太：我是因為公大家官in有堅持，才想講尊重序大的想法啊！
",請問王太太𪜶兜堅持的傳統風俗是啥物？,做牙。,拜財神。,拜保生大帝。,拜觀音。
2702537,查埔人:「你是按怎欲搶我的雞母?你抑無欲買啊。」查某人:「你著頭獎矣，趕緊去換。」查埔人:「美女，你就知影講我今仔日無米，欲賣這隻雞仔來換米，是按怎欲講這款話來共我騙。」,請問根據這段對話，雞母發生啥物代誌？,查埔人搶查某人的雞母,查某人欲搶查埔人的雞母,查某人欲賣雞母來買米,
2712537,"男：以早，家庭主婦會買肥肉轉來厝炸豬油。細漢的時，只要媽媽共清飯煮予好，我就會貯一碗燒唿唿的飯，敲一粒蛋，搜寡豬油、豆油共淋落去，共鼎蓋崁咧，翕一睏仔，就是好食的豬油攪飯。聽講有的人的豬油飯會閣摻寡切予幼幼的蒜頭，把所有的食材做伙攪攪咧了後，就是芳貢貢的蒜頭飯。這陣逐家真罕咧用豬油，干焦佇一寡懷舊的餐廳食會著豬油攪飯，毋過𪜶的豬油飯干焦白飯、豬油佮豆油爾。
女：我會記得炸豬油賰的粕，會當摻鹽抑是摻糖做四秀仔食。嘛有人炒菜、煮湯的時共粕摻入去，予菜、湯有帶淡薄仔油。
男：我無佮意食豬油粕，毋過我佮意豬油做的糕仔餅、點心。傳統的麻仔喜餅予我真數念，芋絨閣較是我的最愛。炊予熟的芋絨，趁燒摻豬油、糖、水，攪予齊勻共硩予綿綿，又閣芳又閣綿的口感予人真難忘。
女：豬油做的物件確實是誠芳，毋過食遐濟對身體敢好？
男：其實豬油無親像逐家想的遐爾䆀，伊穩定會當耐高溫，適合煎物件炸物件，伊好的脂肪酸比歹的濟，膽固醇干焦牛奶油的一半，只要莫食超磅，就毋免煩惱身體發炎抑是著心血管的病症。
女：無錯，所有的食食的量攏愛拄好就好，才會當食好料閣顧健康。",查埔細漢的時陣食的豬油攪飯佮這馬餐廳內底的有啥物無仝款？,查埔的豬油攪飯有加雞卵,查埔的豬油攪飯有摻蒜頭,查埔的豬油攪飯有摻油蔥,查埔的豬油攪飯有摻豬油粕
2722537,對后里車頭出來，順田庄的細條路行差不多三公里，就到禪寺。此座寺是日本時代起的，歐式圓柱仔，造型真特別，是臺灣的佛寺中所罕見的，庭院的琉球松懸kah拄天，tshāi咧遐，蓋成兩枝大枝雨傘。這間寺離市區遠，清幽清幽，佇遮，就若來到另外一个世界。,佮禪寺有關的描述佗一个是正確的？,種足濟榕仔,清朝起的。,有歐式的圓柱。,佇市區內底。
2732537,哲學家笛卡兒捌講，佇森林中行迷路的人，干焦掠一个方向直直向前，就算這个決定是tshàu-khám，上好嘛莫佇半路改變方向。上要緊的是，迷路的人通好活咧行出森林，最後檢采所到的位毋是家己期待的，嘛較好迷失佇森林中。,以上所講的，認為啥物上重要？,行出樹林。,行著路。,行到目的地。,活落去。
2742537,"男：毋通袂記得，下昏暗八點佇台北小巨蛋的四月天演唱會。咱買的搖滾區是徛票，若想欲有好的位，上好七點就去排隊。我拍算欲駛車去，愛過去共你載無？
女：去演唱會的人一定足濟的，逐家下晡就會開始對小巨蛋彼去矣，若駛車毋若附近車濟交通亂，而且停車場車位有限，咱顛倒會了袂少時間佇咧交通，猶是做伙坐大眾運輸去啦！拄好會場附近有捷運站。",這位小姐想欲按怎去演唱會？,坐對方的車,坐捷運,無欲去,家己駛車
2752537,傳說魏徵刣死東海龍王，龍王的鬼魂逐暗攏來觸纏唐太宗，太宗予吵甲擋袂牢，只好請大將軍秦叔寶佮尉遲恭暗時仔來護駕，猶毋過按呢嘛毋是辦法，就想講揣畫師共𪜶兩个畫佇門板頂面，秦叔寶將軍身軀頂幔一領虎面戰甲，雙手攑一枝長長的鉞，腰裡閣結劍佮弓箭。尉遲恭穿獅面戰甲，手裡提的毋是劍，是鞭。果然威武兩人驚退龍王的鬼魂，後來民間嘛相看樣佇春節貼門神的風俗。,以上的故事是咧講啥物風俗的由來？,貼春聯。,貼門神。,倩保鏢。,請福神。
2762537,雲林北港朝天宮是一間歷史久長的媽祖廟，彼當時廟方倩的拍石師佮瓷仔師翻廟，運用交趾瓷仔佮新的石材共媽祖廟添新妝。朝天宮整修好矣了後，台北龍山寺翻廟嘛予木匠師佮其他的師傅主持，這改翻廟出現袂少新奇特別的款式，予別間廟相爭模仿龍山寺的建築款式。另外，嘛有專業畫家參與整頓台灣廟寺樣式的工程，為台灣廟寺加添袂少美麗的新色彩。譬如講三峽清水祖師廟是台灣出名的美術家李梅樹主持壁畫的修復工程。對遮來看，台灣廟寺的工藝技術佮藝術價值真有水準！,請問根據文章，下面佗一个正確？,朝天宮的裝潢有李梅樹的壁畫。,龍山寺佮朝天宮攏毋是媽祖廟。,李梅樹負責三峽清水祖師廟壁畫修復工程。,台灣廟寺信仰值得所有的人信仰參拜。
2772537,傑克倫敦是捌有真濟實際經驗的作家，伊捌做工人，捌經歷底層的生活，所以伊特別欣賞野生動物的耐性，彼是一種倔強無退，堅持閣鐵齒的精神，伊予蜘蛛守網仔，予豹恬恬埋伏，無論時間偌久長攏袂搖泏，這種耐性，特別適合彼款拍獵過日的生活。,是按怎野生動物會當掠活物？,有感性。,足猛的。,有耐性。,有理性。
2782537,十二地支是子、丑、寅、卯、辰、巳、午、未、申、酉、戌、亥，拄仔好通配十二生相：鼠、牛、虎、兔、龍、蛇、馬、羊、猴、雞、狗、豬。所以點秋香的風流才子唐寅，字伯虎，就是配合地支來號字的。,請問生相馬的小明是配佗一个地支？,未,申,巳,午
2792537,佇台北過新曆年對觀光客來講，是一个上好來了解臺灣的機會，毋管踮信義商圈等等位看101煙火，順紲來一杯bì-luh放鬆一下，抑是到臺北近郊peh山看夜景，攏是真好的選擇。臺灣人足興看煙火，毋過對放煙火煞有爭議，正面看待的人認為會當加添過節的氣氛；反對的人煞認為，歡喜了後的糞掃處理厚工閣貴參參，不如共遮的人力佮費來贊助公益團體較妥當。,請問臺灣人對新曆年放煙火有啥物看法？,全部的人攏贊成新曆年放煙火,全部的人攏反對新曆年放煙火,有人認為講共遮的人力贊助公益團體較適合,有人認為應該學國外煙火表演擴大舉辦
2802537,現代社會有真濟人晏婚，為著欲祈求好姻緣，足濟猶未嫁娶的查埔查某會去月老廟拜拜，向望得著「媒神」的祝福。大稻埕的霞海城隍廟、艋舺的龍山寺佮台南大天后宮攏會使跋桮求紅線。唐朝傳奇「定婚店」就是咧講月老的故事，男主角韋固四界求姻緣十外冬攏求無，尾仔佇宋城龍興寺頭前拄著佇月光跤看冊的老人，老人預言伊的婚事，足神奇的。故事內底有講著月老共紅線縛佇查埔查某的跤了後，無論兩爿的年歲差偌濟，抑是離偌遠，攏已經佇姻緣簿頂頭註冊，命中注定攏會相拄來結緣，所以月老予民間看做是愛情佮婚姻的守護神。,請問佗位毋是拜月老的所在?,宋城龍興寺。,霞海城隍廟。,龍山寺。,台南大天后宮。
2812537,"女：拄才的電影真正是足趣味的，我想欲閣看一擺。
男：雖然劇情真譀古，人物的想法嘛真奇怪，毋過就是因為按呢來變kah不止仔好笑，我笑kah腹肚疼呢。
女：遮爾譀古的故事就是喜劇的精神，上𠢕的是雖然看起來無合理，煞是蓋自然。
男：無錯，你拍算當時來看第二擺？
女：後一个拜六禮拜？規禮拜的工作kha̋n-jióo了後，我需要好好仔笑一下。",請問這位小姐拍算欲按怎？,伊後禮拜愛做工課,伊想欲隨來去看電影,伊想欲看鬼仔片,伊想欲看彼動作片
2822537,現代音樂產業除了賣歌手的專輯以外，嘛會賣單曲予歌迷。佮專輯收錄六條歌無仝款，一張單曲袂超過三條歌，而且逐條歌袂超過十分鐘。單曲銷量會當看出無仝款歌曲受歡迎的程度。假使收錄三條歌以上，抑是歌曲總長度超過三十分鐘，按呢會予人叫做細的專輯。,請問一張單曲的歌攏總長度是偌長?,單曲有當時仔包含四條歌,單曲收錄的歌曲比專輯濟,專輯收錄歌曲攏總的長度比三十分鐘閣較短,單曲收錄歌曲攏總的長度比三十分鐘閣較短
2832537,民間的禁忌內容真濟是對先民的信仰佮生活慣勢，嘛有對禮教觀念來的。對社會舊例來的，對生活環境來的，甚至有無明所以的，無地了解的。比論講：結婚祝賀愛用紅包，袂使用白包。參加葬禮抑是告別式，烏色抑是暗色系的服裝表示哀悼心意。這陣穿大紅色顛倒是對往生者的大不敬。對遮咱知影，紅色佇咱國文化內底有慶賀、祝福的意思。,請問這段文章的主旨是啥？,禁忌起因佮紅色的文化意義,禁用烏色、白色的佮紅色的原因,禁忌色水的種類,紅色成做文化禁忌的原因
2842537,"查埔：你好！請問你的手機仔什麼啥物問題？
查某：我的手機下早仔就拍袂開矣。
查埔：是不是無電矣？我共你充看覓咧。
查某：我逐暗攏共電線插咧才去睏呢。
查埔：嗯，按呢看起來是別的問題，共你送去修理好無？會共手機仔重新設定喔，按呢會使無？
查某：毋過內底我有足重要的相片和連絡人。
查埔：請問你普通時仔有ió-bih無？
查某：我無確定，我攏直接用google口座
查埔：請佇這台平板電腦面頂拍你的口座和暗號，我替你確認一下。
查埔：我共你確認好矣，你的資料包含連絡人佮相片攏有ió-bih佇雲頂矣。
查某：多謝你，按呢我就放心矣
查埔：等診斷的結果出來了後，我會閣敲電話共你報價，你會使決定欲修理無。",請問下面描述佗一个正確？,對話內底查埔人嘛毋知影手機仔的問題出佇佗位,對話內底查埔人嘛拍袂開手機仔,對話內底查某的手機仔確定愛修理矣,對話內底查某手機仔的資料傳起去雲頂矣
2852537,"女：害矣，頭家交代後禮拜三欲接待重要的外國客戶，愛我佇餐會中獻唱一首台語歌曲。愛我表演毋是問題，我真佮意唱歌，毋過毋捌咧唱台語歌，這是欲按怎咧？
男：毋免緊張，網路有台語歌的教學影片，有的經典台語老歌閣是對外國翻唱的呢，凡勢通予客戶佮意，毋過若準備時間無濟，台語囡仔歌是你上好的選擇。
女：這馬時間真迫，我知影欲對佗一个方向準備矣，多謝。
",這位小姐拍算唱啥物類型的歌?,華語歌,台語囡仔歌,台語老歌,外國歌曲
2862537,"男：期尾考考煞矣，我看我嘛賣碗盤的捙倒擔--（缺）去了了矣。
女：這擺考試的範圍有影真濟。
男：我叫是我看會了，想袂到猶是看袂了。
女：後擺愛冗早準備！",請問下面的描述佗一个正確？,對話當中查埔的猶未考期尾考,對話內底查埔的的期尾考分數考誠懸,對話當中查埔的認為考試的範圍無蓋濟,對話當中查埔的無共考試的範圍看予了
2872537,(結婚週年紀念日進前。一對翁某佇灶跤洗碗)先生：媠某--ê，今年我記牢牢，後個月初十是咱結婚週年紀念。買一條珍珠袚鍊送你，感謝你一冬來的辛苦，好無？太太：逐年攏無閒甲袂記，想袂到你今年記牢牢！珍珠袚鍊，敢毋是誠貴？錢莫烏白開。較少佇公司加班，轉來共我鬥做寡家內事，順煞共彼兩个寶貝仔囝的宿題看頭看尾，我就足感恩啊！過日比過節較要緊。這兩个猴囡仔愈來愈皮，我強欲無才調管教矣。先生：喔！按呢喔？無問題！小等咧看我教示𪜶兩个予你敨一下氣。大漢--ê，第二--ê，過來！阿爸有話欲共恁講。,請問自這个阿母對禮物的態度，會當看出來伊是一个啥物款的家庭主婦？,愛錢若性命,勤儉扞家,浪漫多情,勤教嚴管
2882537,買一間家己的厝是足濟人的夢想，猶毋過買厝有真濟應該愛考慮的因素。頭一个是地點。厝上好選佇交通利便，捷運、駛車抑是坐公共交通工具45分鐘內就會當到的所在。另外一个是厝的大細間。有的人感覺講厝愈大間愈好，猶毋過猶是照家己有偌濟資金來決定較好。上尾是選樹仔濟綠地濟的環境、生活方便、抑是有托兒所等等環境四序、抑是符合家己生活需求的所在。,買厝愛注意的代誌無包括佗一項？,厝一定愛大間的。,愛交通利便。,環境四序。,資金夠額。
2892537,"男：閣較無閒，嘛愛啉一杯仔咖啡！
女：閣較無閒，嘛愛佮你啉一杯仔咖啡！",請問這兩句話的差別是？,查埔的角度是咧講家己，查某的角度是咧講人佮人的關係,查埔的是一種怨嘆的口氣，查某的是一種歡喜的氣口,查埔的是一種清閒的氣口，查某的是一種懷疑的口氣,查埔佮查某對有佮意咖啡無的看法無仝
2902537,五行是中國自古以來道家的論點，予人使用佇中醫、風水地理、算命、看相和卜卦等等方面，不止普遍。五行相剋：金剋木，木剋土，土剋水，水剋火，火剋金。五行相生：金生水，水生木，木生火，火生土，土生金。,請問下列選項敘述錯誤的？,木生火,土剋水,水生金,火剋金
2912537,對一齣電影來講，票聲是真要緊的指標，毋過票聲毋是唯一會當予in趁錢的方式。共電影提來做DVD予影迷收藏自然是免講，上架的商品閣會有收電影配樂的原聲帶，讓享受音樂的影迷嘛通支持。電影所產生的經濟效益嘛包括𨑨迌物仔，製作商會販賣角色的尪仔抑是角色的配件。,請問電影公司趁錢的方法是啥物？,賣濟濟種的周邊產品,舉辦巡迴演唱會,電影公司予演員轉做歌手,賣各種四秀仔佮飲料
2922537,"男:阿母，阮上音樂課的時有講著臺灣的校園民歌，你敢有聽過?
女:足懷念的，我咧讀冊的時彼陣當時行，我的好歌喉閣予同學號做民歌公主。
男:阿母蓋厲害，有影誠衝呢。
女:校園民歌大部份是配合吉他、鋼琴伴奏來演唱，歌詞搭近咱的生活，節奏真輕鬆，我定定哼的彼條《青春》就是按呢。啊這馬恁班的同學攏咧聽啥物款歌?
男:阮愛聽嘻哈弄舌彼款的。
女:啊！時代無仝矣。",對話中的查某人為啥物讀冊的時真受著歡迎?,牛聲馬喉,作詞作曲,歌聲真好,舞技超群
2932537,目前臺灣的夜市仔，量其約會當分做三種形態：第一種是「觀光夜市」，是由政府相關單位輔導閣結合在地的特色成做觀光休閒的夜市仔。第二種是街仔路的夜市仔，閣叫做「商圈型夜市」，大多數是本來就有的商業區，共營業時間延長到半暝，佇市區較定看著。第三種是「流動型夜市」：大多數是佇市區的空地仔抑是較郊區咧擺攤仔，會佇固定的日子（譬論講逐禮拜一、禮拜四）去擺攤。,佮這段文字相關的講法，下跤佗一个是著的？,臺灣目前的夜市仔是以流動型夜市上濟閣上歹管理,商圈型夜市是政府為著欲提升偏遠地區的旅遊觀光來設立,觀光夜市真濟是佮在地的區域結合閣受著政府輔導,臺灣的夜市仔是對日時的早市佮黃昏市仔相接續落去的
2942537,春秋時代，晉國魏武子欲死進前，吩咐後生魏顆愛共伊上愛的細姨陪伊做伙落葬。魏顆無照做，顛倒共彼位細姨改嫁。後來，魏顆𤆬兵佮秦國相戰，看著一个老人，共塗跤的草仔攏拍結，共秦軍戰馬的跤纏牢咧，魏顆就因爲按呢得著勝利。彼暗魏顆夢著彼位老人，伊講伊家己是改嫁細姨的老爸，對𪜶查某囝免陪咧落葬非常感激，所以特別來報答伊。啊佇東漢有一个人叫楊寶，伊九歲的時佇華陰山共一隻著傷的黃雀救轉去厝裡飼。等到黃雀好完全會當飛了，伊就放彼隻黃雀走。後來楊寶夢見黃衣童子來送伊玉環，原來黃雀是黃衣童子的化身，伊是特別來報恩的。,這个故事的意思上接近佗一个選項？,食人一口，還人一斗,過橋拆橋枋,忘恩背義,兔死狗烹
2952537,"男：我最近咧耍一款新的手機仔耍，我想你應該會佮意。
女：啥物款的手機仔耍？
男：一款SLG手機仔耍，故事劇情精彩相連袂無聊，而且是多重結局設定，一耍再耍攏袂𤺪。
女：這款的電動攏愛開錢啦！
男：免開錢嘛會通，只要共每一个關卡開始進前的影片看了就會使耍免錢的。
女：哇，遐好心
男：而且閣有SUP系統，你會當共我加做你的朋友，就通用我的家私矣。
女：我這馬隨就下載來耍。",請問下列描述佗一个錯誤,對話中查埔分享一款家己佮意的電動,對話中查埔教按怎耍這款電動,對話中查某對這款電動有興趣,對話中查某已經耍過這款電動矣
2962537,"小喬：老師進前放的生態紀錄片講著瑞士，你臆看覓，佗一个國家𠢕節能減碳？
阿銘：敢是美國？
小喬：毋著，予你提示，伊佇歐洲。
阿銘：西班牙？哎呀，我霧嗄嗄，緊共答案共我講啦！
小喬：是德國。in有做袂少環保措施。
阿銘：比如講有啥呢？
小喬：像綠建築、循環保水工程系統、再生能源、市民農園等等。
阿銘：看起來是全方面的環保規劃。毋知台灣當時才綴in會著咧？打造一个節能低碳的國家。",請問gâu儉能減碳的國家是佗一个？,瑞士,美國,德國,西班牙
2972537,佇國外用勞動力抑是專業能力來換食佮蹛的新興旅行方式，佇臺灣嘛看會著。台灣袂少民宿業者趁歇熱推出「做工換過暝」專案，予你用無仝款的方式旅行。可比講學生插畫家阿晴伊的專長是彩色鉛筆素描，伊用這个技能換著過暝佮食三頓，沿路閣交著袂少新的朋友，所以智識啟蒙矣，嘛開拓視野，改變了過去的生活態度佮人生觀。,做工換過暝的旅行方式有啥物好處？,會當蹛佇高級飯店,增加見聞,佇路邊熟似朋友,學會曉新的技能
2982537,教育部為欲推捒美感教育，提升偏遠地區學生美感體驗的機會，佮國立故宮博物院同齊舉辦「故宮文化輕旅行」計畫，予偏遠學生有機會到故宮來看國際級的經典畫作。,請問教育部這个計畫主要的目的是啥?,提升偏遠地區學生的美感教育,提供文化輕旅行的計畫,予都市學生有機會來去故宮看畫作,提供學生輕旅行的補助
2992537,逐冬的一二月會迎接巴黎的冬季購物季，這陣有數萬个男女老幼櫼來精品店抑是百貨公司，無論男女服裝、時尚配件、芳水等等，攏有拍五到七折！佇巴黎買名牌精品，會當享受彼位的價數差佮退稅的價數差，購物季期間，部份商品甚至有可能拍到對折！,請問根據以上文字的敘述，佗一个是正確的？,巴黎的寒天購物季佇每一年的十一月開始,拍折的期間所有的商品以拍五折的價數咧賣,佇巴黎買精品有差價佮退稅的sa̋-bì-sù,這寒天購物季是針對女性的購物季
3002537,"部屬：「主任，我去屏東出差欲租車，敢需要注意啥？」
主任：「一、確定租車公司敢是合法的；費用按怎算；敢愛抵押品；有保險無。二、注意租車契約書；檢查車仔內外，共車仔外觀翕相紀錄起來。三、駛車前調整做適合家己的位佮角度，停車加注意，毋好超速違規，出門愛較細膩咧。」
部屬：「我知影矣，多謝主任。」",請問車輛外觀無包括佗一寡特徵？,車號,車種,車庫,車身
3012537,漢人欲起兵反抗蒙古人，毋過煞因為無通傳達消息來咧傷腦筋。朱洪武起兵抗元，軍師劉伯溫想出一个妙計，講是今年寒人欲有瘟疫，除非家家戶戶攏佇中秋節買月餅來食，才通避免，所以人民相爭欲買月餅來食。轉到厝，共月餅咬一喙，發覺內底藏一張紙條，頂頭寫講：「八月十五滅韃子」，眾人就紛紛起義反抗統治者，共元朝推翻矣。了後，為著紀念漢人推翻蒙古人的統治，所以佇逐年的八月十五這工，就攏愛食月餅。,請問食月餅是下跤佗一个節日的風俗？,中元節,中秋節,五月節,重陽節
3022537,初音未來是一个真特別的日本查某歌手，參別个歌手無仝款的所在是伊是對軟體建構出來的。雖罔伊毋是人，初音未來佇日本的知名度猶是足懸，真濟人佮意伊的歌，袂少人會佇網路頂懸翻唱伊的歌曲，表達對伊的支持。𫝛時，嘛因為初音未來的緣故，閣較濟人來接觸著電子音樂，引𤆬一波新的流行。,請問初音未來特殊的所在是啥物？,初音未來是美國人,初音未來是電子軟體,初音未來的專長是聲樂,初音未來重點佇咧古典樂
3032537,"男：你敢捌去過九份仔老街無？
女：我去過，遐真媠，真有古早時代的氣味，毋過見擺假日總是人𤲍人。
男：我嘛是按呢感覺。",根據對話，請問這个查埔的意思是啥？,伊毋捌去過九份仔舊街。,伊假日欲去九份仔舊街。,伊同意彼个查某講的話。,伊的厝蹛佇九份仔舊街。
3042537,講著鄭屠開兩間門面，兩副肉桌，掛三五塊豬肉。鄭屠今仔佇門前櫃台坐定，就看彼十外个刀手賣肉。魯達行來面前，共叫：「鄭屠。」鄭屠共看，知影是魯提轄，兇狂傱出櫃台來相借問：「提轄恕罪。」紲叫副手夯隻椅頭仔來，「提轄請坐。」魯達坐落來講：「奉經略相公鈞旨，愛十斤精肉，切做絞肉，毋通摻著任何一屑仔囝的肥肉。」,請問根據這段文章，欲買十斤精肉的人是啥人？,豬砧鄭ê,刀手,經略相公,魯達
3052537,彼官人生做豹頭，環眼，燕頷，虎鬚，八尺懸身材，三十四五歲年紀。喙內講：「這个師傅，生做不凡，用好的家私！」眾人講：「這位教師喝好，一定是好的。」魯智深問講：「彼个軍官是啥人？」眾人講：「這官人是八十萬禁軍槍棒教頭林武師，名叫林沖。拄才佮家後來隔壁的嶽廟還香願。聽著欲弄棍棒，就叫查某𡢃錦兒家己佮家後去廟裡燒香，想袂到拄著師兄。」,根據這段文章，「豹頭，環眼，燕頷，虎鬚」是用來形容佗一个人的生張？,魯智深,林沖,錦兒,查某人
3062537,"近來，通訊軟體發達，訊息的傳播速度愈來愈緊，所以一旦出現假新聞，佇快速傳播的情形下可能會造成社會上的謠言滿四界。有的人感覺講「老大人」定定咧分享假新聞，這款印象並毋是無道理的。根據美國兩間大學的研究顯示，不管教育程度、性別、族群、收入抑是分享偌濟連結做分類的標準，濟歲人分享的假新聞攏有比少年的使用者閣較濟。
  佇研究中發現講超過六十五歲的使用者有十一%會分享別人咧分享的假新聞，啊十八到二十九歲的使用者的當中，有分享假新聞的干焦三%爾。而且65歲以上的面冊使用者，𪜶分享假新聞的數量超過45到65歲使用者咧分享數量的兩倍，更加是18到29歲使用者的七倍。
 研究人員對按呢結果提出兩个可能的解說。第一个是濟歲人使用網路的經驗較少，無像少年人有數位判讀的能力。 第二个是人類可能會因為年紀的增加致使認知能力落低去， 所以濟歲人閣較容易去相信假新聞。 研究人員希望以後會當來證明這兩个可能，𪜶嘛推測講若假新聞的來源是家己相信的朋友，使用者閣較會因為按呢去分享假新聞。",根據這篇文章，下跤佗一个是對的？,研究發現講年紀是分享假新聞的主要因素,濟歲人一定會分享朋友咧分享的假新聞,目前已經知影講濟歲人會分享假新聞的原因,收入較懸的使用者袂遐爾簡單就相信假新聞
3072537,"查埔：「時間嘛差不多矣，咱呔無愛去半樓仔等咧？」
查某：「耳仔邊按呢風咻咻叫，頂頭窗仔開傷開矣，恐驚會寒，袂並踮遮厝內較燒烙，咱愛加疊兩領衫才起去。」",請問這段對話內底，「咻咻叫」二字的意涵是啥？,風的聲音,傳出來的消息,人文教育,好的風氣
3082537,"女：我聽講有你佮意的日本歌手欲來台灣，有順利買著票無？
男：有喔。無彩的是，這毋是伊一个人的演唱會，有其他的歌手輪流表演。
女：會當現場聽著佮意的歌手唱歌就足歡喜的，真濟人想欲得就猶無機會呢！愛會記得其他的歌手咧表演的時陣，毋通表現出無聊的款，尊重𪜶的演出。
男：我知，毋管是啥人佇台頂，我攏會大力佮拍噗仔。",請問這位先生是按怎矣？,伊欲去買票,伊會尊重每一个歌手,伊愛開演唱會,伊欲去日本
3092537,歐洲上大的化工流程工業展，欲進入第三十一屆啊。超過一半的買主是來自德國以外的國家，其中美洲佮非歐洲的買主分佔的上大。以行業類別來分類，買的人主要是化工、醫療佮製藥行業的。這擺展覽的項目有：生物技術、電錶、材料技術測試閣有控制和自動化。,這个化工流程展展示的啥物款的項目？,水抽、壓縮機佮閥門,材料的技術佮測試,熱處理,環境保護測試技術
3102537,若欲入廟，有一種「倒爿入正爿出」的概念，這是對「倒爿青龍，正爿白虎」的講法來的，對倒爿青龍門入去，煞落對正爿的虎口門出來。青龍是吉祥的物件，當當你對這个門入去的時，伊會予你好的「氣」佮「運」；啊白虎會當消災解厄，若是你對這个門出去的時，白虎會共你無好的運氣攏留佇廟裡。,以上這段文字主要的意思是啥物？,倒爿青龍正爿白虎是廟宇為著疏開洘秫秫的人的講法。,廟宇倒爿入正爿出的概念是一種賜福佮解厄的思維。,青龍佮白虎攏是一種吉祥的符號。,中國人倒爿尊貴正爿卑賤是一種傳統的文化。
3112537,"男：專門製造車擋的大全公司講𪜶有最新型的車輛車擋系統，是目前市面上上安全上先進的系統。
女：敢有影？𪜶敢有政府檢驗的合格標章？
男：這我毋知，毋過廣告不止仔濟，電視、報紙、甚至佇網路頂頭攏看會著𪜶的產品廣告，閣揣出名的長跤腿má-tòo來共代言，這應該真有公信力？
女：Má-tòo？車擋的品質參má-tòo有啥物關聯？曷毋是咧展示有偌媠講！",請問這个查某人上尾彼句話的意思是啥？,這个查某人對查埔的推論無認同,這位查某人認同大全公司請má-tòo代言車輛車擋系統,這个查某人認為查埔的話足有道理,這个查某人對車擋的系統足有趣味的
3122537,講起清明節，逐家攏知影掃墓祭祖、慎終追遠的風俗，毋過自火葬取代土葬，變成臺灣殯葬儀式的主流了後，「掃墓」這个民間風俗，可能會漸漸予逐家放袂記得。,這段話的主要用意是啥？,臺灣人愈來愈毋捌孝道矣,火葬成做殯葬主流了後，「培墓」這个儀式愈來愈稀微矣,土葬對土地的利用佮管理是予政府單位頭殼疼的議題,清明時節雨水厚是因為黃酸雨季節的緣故
3132537,獨立音樂包含足濟無仝款的音樂類型，獨立音樂強調無受著大型公司的影響，會當保有家己獨特的風格，而且自頭到尾攏是音樂家家己來完成錄音出版的程序。到這陣的網路時代，獨立音樂的創作者會當使用閣較低的成本來推捒家己的作品，唌著閣較濟聽眾。,請根據文章，選出正確的答案。,獨立音樂干焦搖滾樂,獨立音樂佇網路時代愈無人聽,獨立音樂一定愛佮大公司簽約,獨立音樂是音樂家家己負責大部份的空課
3142537,"妻：我予消防車吵精神矣。
夫：免煩惱，看來毋是咧附近。
妻：最近天氣熱，氣溫高，逐項物件都燒的起來。
夫：阮平常時仔攏真要意用火的安全，無問題啦。",請問兩个人咧討論啥物？,失眠問題,用火安全,噪音汙染,火佮著火
3152537,"女：後節國文課愛默寫蘇軾的《水調歌頭》，我到這馬都記袂起來，小華你咧？
男：《水調歌頭》我目睭瞌瞌都會曉寫。
女：敢通共撇步講予我聽？
男：因為阮母仔上佮意鄧麗君的《何日君再來》，彼歌詞就是蘇軾的《水調歌頭》，逐工咧唱。
女：誠讚，聽歌閣通那學詩詞。
男：毋但《水調歌頭》，鄧麗君的《幾分愁》歌詞是對李煜的《虞美人》來的。
",小華面對《水調歌頭》默寫考試的態度是?,緊張不安,不滿哼哼叫,無攬無拈,自信滿滿
3162537,臺灣人真𠢕利用植物，植物的根毋但會使食，佇包裝抑是煮食的過程中植物的葉仔嘛扮演真重要的角色。佇塑膠橐仔猶未出現進前，姑婆芋的葉仔定定會用來包魚仔抑是包肉，誠環保。雖然姑婆芋有毒，袂使食，毋過提來包裝食物的時，只要食材無沐著汁抑是有洗過，應該就袂中毒。阿姨咧做菜包抑是草仔粿嘛會用黃槿葉抑是柚仔葉苴佇食物的下跤。做粉蒸排骨的時嘛會共排骨包佇荷葉內底，上捷看會著的是用竹葉抑是月桃葉包棕，這寡食材煮過了後，會散發出葉仔的清芳，增加食物的風味。,這段文章的重點是啥物？,介紹植物的特殊涵意,介紹臺灣人按怎使用植物的葉仔,介紹植物的療效,介紹臺灣捷看著的植物
3172537,野柳地質公園是外國觀光客來到台灣上愛的景點之一，園區內底的石頭有足濟奇奇怪怪的形，這是因為風化作用所致，風化作用是講石頭佮水、空氣長時間接觸了後，慢慢仔碎碎去，上尾變成沙的過程，野柳因為風透，風化的速度變閣較緊。,請問野柳地質公園的石頭的外形是按怎樣？,足圓的,足懸的,真奇怪,幼屑屑
3182537,"A：我想欲拜託你鬥相共，共這寡冊搬去樓頂的倉庫。
B：好啊，但是哪會有遮爾濟冊？
A：因為這寡冊的標題，無細膩煞重耽去，第三冊寫做第二冊，這聲攏袂用得矣，著愛請廠商閣重印一擺第三冊。
B：按呢著愛趕緊印！
A：我嘛想啊，毋過後禮拜就欲開學矣，恐驚會袂赴，而且資金無夠閣毋知影欲去佗位揣補助來印新冊，真正是急死矣！",請問發生啥物代誌？,無錢重新印冊,冊的第二冊印毋著矣,冊的標題是著的,揣無人印書
3192537,《理想的簡單生活》這本冊，有講著生活的璇石，毋是真正的璇石。是咧指一款健康、樸素、實在的生活方式。食食愛少閣精，較早睏，鍛鍊身體，直直學習，加佮人接觸，得著新思想，逐日走揣盡量有的快樂。我認為這是一種通情達理的生活哲學。,生活的璇石是咧指啥物？,大食大啉。,胭脂水粉抹厚厚。,啉酒食肉。,通情達理。
3202537,"女：這馬網路頂咧做各高中畢業歌的人氣票選，敢會當共我的母校鬥贊聲一下？
男：好啊。遐的畢業歌是高中生揀流行歌曲抑是家己寫的？
女：攏是in家己寫的，家己作詞作曲，嘛家己設計畢業影片。
男：這馬的高中生攏足𠢕的，我當初高中畢業的時陣是揀彼陣真衝的歌來做畢業歌。著矣，欲按怎投票？
女：我共投票的網址傳予你。",請問查某的招這位先生創啥？,進行線頂投票,寫畢業歌,翕畢業影片,參加畢業典禮
3212537,"A：阿朱，你捌看過電影無間道毋？
B：有啊，我誠佮意這部電影，伊主要咧講兩个探仔——江湖派去警隊的細作劉健明佮警隊派去烏道做探仔馬的陳永仁的故事。",請問劉健明原底的身份是啥物？,𨑨迌人,警察,法官,百姓
3222537,教育的象徵，是溪邊真肥的塗--nih的種子。一粒種子，包括一欉樹的攏總；一个嬰仔，包括一个人未來的可能，就等伊漸漸仔開展，大漢。,閱讀頂面這段文章，判斷伊的要點是啥物？,教育是干焦問種作，無咧問收成,教育是啟發逐个囡仔成長的基石,教育的結果較大過程,教育是眾志成城的事業
3232537,"查某：予我問一下，我手機仔的合約咧欲到矣，你感覺佗一間食甲飽較好。
查埔：其實這馬攏嘛差不多。這著愛看你的生活箍仔佇佗位，收訊較重要。
查某：我攏佇市區較濟，按呢辦佗一間較適合。
查埔：若是佇市區，逐間的通訊攏差不多，按呢就揀俗的就好。
查某：佗一間較俗？
查埔：我建議海洋電信，因為伊上俗。
查某：毋過我聽人講海洋電信收訊無蓋好，𠢕斷線。
查埔：抑無你敢欲辦日頭光電信的，雖然有較貴淡薄仔，毋過收訊上好，連佇咧山頂都收會著。你毋是佮意爬山？
查某：我這馬就是用日頭光電信，所毋知就是𪜶講紲約袂和。
查埔：其實你會使揣通訊行辦，𪜶定定攏加俗門市真濟。
查某：你敢有推薦的通訊行？
查埔：你會當去方向通訊行問看覓，𪜶這間佇網路頂評價猶袂䆀。
查某：好，我這禮拜日就去問看覓。",請問對話中查某的想欲辦啥？,牛排食甲飽,上網食甲飽,甜路食甲飽,果子食甲飽
3242537,創新教材及教法是這幾冬來教育上大的課題，因為學習者的學習方式已經大大無仝，尤其學華語的人大部分是歐美人抑是東南亞人之後代，若教師無用創新教法或是教材上課就會致使學習者的學習意願降低來影響學習者的學習效果。所以，欲按怎引起學習動機會是一般語言老師上代先面對的課題，對囡仔學華語的範圍來講，語言的使用規則無困難也袂有傷大的變化，毋過就語詞和語用頂面欲按怎予學生會當有效學習閣加深印象是研究者研究的主要目標。,請問這篇論文主要研究的目標是啥?,欲按怎去引發學習動機?,欲按怎增加學習者的學習意願?,欲按怎提升學習者的學習力?,按怎去研發華語創新教材?
3252537,創新教材及教法是這幾冬來教育上大的課題，因為學習者的學習方式已經大大無仝，尤其學華語的人大部分是歐美人抑是東南亞人之後代，若教師無用創新教法或是教材上課就會致使學習者的學習意願降低來影響學習者的學習效果。所以，欲按怎引起學習動機會是一般語言老師上代先面對的課題，對兒童學華語的範圍來講，語言的使用規則無困難也袂有傷大的變化，毋過就語詞和語用頂面欲按怎予學生會當有效學習閣加深印象是研究者研究的主要目標。,這幾冬來教育上大的議題是啥?,學習者的學習方式無仝,教學者的創新教材佮教法,學者的學習意願降低,教學者的教學效果
3262537,傳統布袋戲閣叫做『掌中戲』，因為戲尪仔差不多三十公分懸，適合用手面操作，會當表演真濟的動作。叫做布袋戲的原因有真濟種講法，有的認為講戲尪仔的衫是用布紩的，四四角角足成布袋仔，有的認為講以早做戲的時用布袋仔裝戲尪仔。,請問有關「布袋戲」的描述，佗一个正確?,戲尪仔的衫敢若布袋咧。,戲尪仔差不多五十公分懸。,戲尪仔會當表演的動作無濟。,以早做戲用揹仔貯戲尪仔。
3272537,民國34年8月初8，對日抗戰進入生狂化，上海有一寡愛國人士發起「父親節」。向望來紀念佇戰場為國犧牲的一寡老爸。抗戰勝利了後，上海各界的頭人，像吳稚輝、李石曾、潘公展、杜月笙等人，感覺父親節真正足有意義，著愛鼓吹咱佇父親節有慶祝活動，自按呢就聯名陳請中央政府，規定逐年的8月初8做父親節。會訂佇這工是因為華語的『八八』拄好和『爸爸』相倚音。,請問阿爸節本底的由來是啥？,紀念為囝兒辛苦付出的阿爸,紀念為家庭辛苦付出的阿爸,紀念為社會艱苦付出的阿爸,紀念佇戰場頂為國犧牲的阿爸
3282537,"某仔：翁的莫閣看電視矣，佮我鬥陣來去傳統菜市仔好無？我想欲來去買一寡仔菜蔬、果子。
翁仔：我會當莫看電視，毋過我較想欲來去超級市場買物件。
某仔：是按怎咧？
翁仔：我感覺傳統菜市仔刣雞、刣魚仔的，有淡薄仔驚人，猶閣有某的你閣足愛佮賣菜的頭家講價數。
某仔：我感覺傳統菜市仔的肉較鮮，猶閣有講價數是一種藝術，你毋捌其中趣味的所在。
翁仔：敢是？我感覺佮賣菜的講價數喝來喝去足忝的，無親像超級市場攏是死豬仔價。",這个查埔人是按怎毋去傳統菜市仔買物件？,伊無想欲出門。,伊想欲看電視。,伊無佮意刣價。,傳統菜市仔的果子品質較䆀。
3292537,"
女：你好，我後學期想欲加入國樂團，借問恁會教佗一寡樂器咧？
男：阮有提供教學的樂器有古箏、鼓吹、蕭、琵琶。
女：我想欲學弦樂，看來干焦古箏通選爾。
男：琵琶咧？體積細，欲紮也方便，敢欲考慮？
女：枇杷？我叫是你講重耽，枇杷敢毋是水果？
男：琵琶彈奏的方式是「推手為枇，引手為杷」，又閣叫做枇杷，仝字無仝意思。
女：喔！原來是按呢。",對話最後，女性的反應是？,真受氣,霧嗄嗄,雄雄理解,執迷不悟
3302537,"爸爸：聽講學校有真濟社團呢，你會想欲參加佗一个社團？你敢會想欲去學樂器？
女兒：會，淡薄仔想。學校的社團聽講有gì-tah社、鋼琴社、國樂社，閣有濟濟音樂性社團，可能會去參加gì-tah社！我開學了後看有機會通先去音樂性社團看覓無，若是我確定欲參加gì-tah社，抑是其他音樂社團，我開學了後才共你講。
",查某囝的意思是啥？,伊袂參加學校的社團,伊想欲用寡時間了解音樂性的社團,伊開學了後無想欲去社團,伊想欲去藝術性的社團
3312537,"查埔：大箍仔，今仔日的夜市仔有石枋烘豬肉佮芋粿曲！欲去食無？
大箍查某：無愛啦！我當咧減肥，頂改阿英佇我的面冊相片頂懸共我留話講我大箍矣。
查埔：彼是排灣族才有的好料喔！你毋去，我家己去。
大箍查某：等咧啦！先予我考慮一下。",請問大箍查某的意思是啥？,伊無佮意排灣族的美食,伊足佮意小英,伊猶未決定敢愛去夜市仔,伊決定欲去夜市仔減肥
3322537,傳統民間的建築，上普遍的是注重平面效果的門神彩畫。商周時期，門神彩畫是「門丞」佮「戶尉」；尾仔變做是「神荼」佮「鬱壘」。唐代以後才閣改做「胡敬德」佮「秦叔寶」。啊若佇佛寺的門神大部分攏是「陳奇」佮「鄭倫」，其他猶有文武官員、仙女下凡等等民俗文化的彩畫。遮的彩畫，彩畫師著愛考慮建築物的性質，建築物主人家的身份地位佮需求，才會當來畫圖。,請問下面描述佗一个正確？,唐代門神畫的是「秦叔寶」佮「胡敬德」。,佛寺門神畫的是仙女下凡。,門神彩畫上重視立體空間感。,門神畫袂當畫文武官員。
3332537,電影票的價數目前一張全票270箍，會員票價是230箍，學生票是210箍，老母是會員，閣𤆬一對咧讀冊的囡仔佮in的同學攏總5人，in一陣人欲去看最近咧搬的大黃蜂電影。,請問𪜶用上優待票去買票愛偌濟錢？,一千空五十箍,一千三百五十箍,一千一百十箍,一千空七十箍
3342537,"女：後禮拜凱特•布蘭琪的新電影就欲放矣，我欲來看首映場！
男：原來你佮意凱特•布蘭琪喔？我掠準你佮意湯姆•克魯斯這類的查埔演員。
女：湯姆•克魯斯hioh？阮小妹佮意，毋過我嘛是較佮意凱特•布蘭琪，伊真𠢕演，生了媠，佇某一寡場景嘛真緣投。
男：看會出來你有偌爾仔佮意伊矣。凱特•布蘭琪確實是真優秀的演員，嘛真受歡迎，聽講全球攏有伊的迷眾。後禮拜咱欲做伙來看凱特•布蘭琪的新電影無？
女：無愛，首映場我欲家己去。毋過咱凡勢會當做伙來看第二場？",請問這位小姐想欲創啥？,伊後禮拜欲去看電影,伊欲去去看湯姆主演的電影,伊欲佮這位先生去看首映場,伊無想欲看電影
3352537,英國大英圖書館的冊不止仔豐富。有一擺，圖書館欲搬厝，對舊館欲搬去新館，結果算算咧，費用愛幾仔百萬，總是無錢，欲按怎？有人共館長出一个主意。圖書館佇報紙登一个廣告：對今仔開始，每个市民會當對大英圖書館借10本冊毋免錢。結果，濟濟市民相爭欲來，無幾工，就共圖書館的冊借了了矣。冊借出去，按怎還咧？逐家就還到新館來。就按呢，圖書館借逐家的氣力共厝搬好矣。,這个故事用下面佗一句來比喻較適當？,借力激力。,烏龍踅桌。,省事事省。,食銅食鐵。
3362537,"小喬：老師進前放的生態紀錄片講著瑞士，你臆看覓，佗一个國家𠢕節能減碳？
阿銘：敢是美國？
小喬：毋著，予你提示，伊佇歐洲。
阿銘：西班牙？哎呀，我霧嗄嗄，緊共答案共我講啦！
小喬：是德國。in有做袂少環保措施。
阿銘：比如講有啥呢？
小喬：像綠建築、循環保水工程系統、再生能源、市民農園等等。
阿銘：看起來是全方面的環保規劃。毋知台灣當時才綴in會著咧？打造一个節能低碳的國家。",請問這段對話有講著佗一寡環保措施？,低碳電動車,綠建築,儉能風扇,垃圾水過濾建材
3372537,"女：小新，你敢知影有佗一寡台語歌是對日本演歌翻唱來的？
男：我是知影真濟台語歌，是按怎愛特別揣演歌翻唱的?
女：我想欲佇做生日的時唱予阿媽聽，伊平常時上愛聽演歌。毋過我袂曉日文，我想著有的台語歌是從演歌翻唱來的，雖然語言無仝總是曲調相仝。
男：《快樂的出航》、《苦海女神龍》
女：我決定唱《快樂的出航》，氣氛較快樂。",對話中的查某欲佇啥物場合唱《快樂的出航》?,阿媽的結婚紀念日,阿媽生日,阿媽出院,阿媽著獎
3382537,做學術研究的時陣，學者攏會佇參考佮分析真濟資料了後，上尾才斟酌共家己的結論寫出來。論文內面絕對袂使抄別人的物件，抑是盤別人的意見，共遐的當做是家己的成果。文學創作嘛是相仝，作家拍拚突破創新，才通有新的作品。咱著愛嚴格要求家己做甲到，這是真要緊的原則。,這段話主要欲表達的意思是啥？,盤別人的文章是毋著的,學者著愛參考其他人的資料,下結論愛斟酌,作家佮學者無仝款
3392537,米是較早臺灣人的主食，以品種來分，會使分做在來米、蓬萊米、秫米。當時先民自中國徙來臺灣的時，共在來米引入來。在來米瘦瘦長長，較透光，煮熟了後食起來較焦較𠕇，鬆鬆散散袂黏，適合做成米篩目、菜頭粿、發粿、碗粿、米粉。日本統治臺灣的時，食袂慣勢臺灣的在來米，就共蓬萊米引入來，佇草山竹仔湖培育成功。蓬萊米圓圓短短，會透光，較黏，是咱定咧食的清飯。秫米袂透光，煮熟了後較軟較黏。根據米的外形，會使閣分做較短較圓的圓秫米佮較長的長秫米。圓秫米較捷用來做甜粿、麻糍、圓仔、八寶糜，長秫米用來做飯丸、米糕、油飯、粽。,發粿佮甜粿攏是過年穩著會攢的食食，根據這段文章，做這兩種粿的時需要用啥物款米？,發粿用長秫米，甜粿用圓秫仔,發粿用圓秫仔，甜粿用長秫米,發粿用在來米，甜粿用秫米,發粿用秫米，甜粿用蓬萊米
3402537,日本有一个對查某囡仔誠好款待的節日，號做女兒節。對受邀請的人客來講，通常愛佇3月初3前三禮拜的奇數日上門送禮，送禮的時較濟會揀桃花、佮女兒節有關的𨑨迌物仔抑是和菓子去慶祝。去這種場合的時陣，人客愛盡量穿色水豐富的服裝，來配合喜慶的氣氛。回禮通常佇女兒節後一禮拜寄出去，送的是節日咧用的組合。像遮爾厚工閣費氣，過節了後閣愛回禮的風俗較濟是頭擺的時，了後的女兒節就是佮厝--的做伙慶祝矣。,請教：這个好款待查某囡仔的節日發生佇佗一个國家？,美國,中國,德國,日本
3412537,"女：今年七月你敢有啥物規畫無？海洋音樂祭欲開始矣，有想欲做伙來去無？
男：你講貢寮的海洋音樂祭？我數想欲去真久矣。
女：真好，咱閣加招一寡朋友，逐家做伙去，佇海水浴場聽演唱會，毋是每一个人攏會有的經歷，而且閣是免費的！
男：是啊，閣有出名的樂團會去表演。
女：毋但出名樂團，閣有一寡地下樂團，這个活動定著真趣味。",請問這位小姐拍算創啥？,買音樂祭的票,去海水浴場內底的音樂祭,加入地下樂團,去體育館參加演唱會
3422537,"女：你好，我欲點菜。
男：無問題，請問你今仔想要點啥物咧？
女：請問恁菜單的今日特餐是啥物？
男：阮的今日特餐是牛肉湯、卵炒飯和冰紅茶。
女：請問卵炒飯有下番麥無？我若食著番麥，皮膚會癢。
男：有，毋過我會當請廚子莫下番麥。
女：好，請你予我一份特餐莫下番麥，多謝。
男：無問題，小等共你送來。",請問對話內底的查某為啥物袂使食番麥？,因為伊無佮意食番麥,因為食番麥身體會無爽快,因為伊想欲食其他的菜蔬,因為伊今仔日已經食過番麥矣
3432537,"男：我看著你佇冰島翕的相片矣，足媠的呢！
女：你敢是講我傳去群組內底的相片？我認為講逐个人一世人絕對愛去看一改極光！",請問這位小姐的意思是啥物？,伊猶未加入群組。,伊感覺冰島旅行有夠趣味。,伊認為極光毋是每一个人攏看會著。,伊感覺逐家攏應該去看覓極光的媠。
3442537,"男：你好，我是畢業的校友陳小原。借問咧圖書館的線頂電子資料庫，敢會當對校外連線查資料？
圖書館館員（女）：你好，會當利用校友電子信箱入去圖書館網站，才閣申請校外連線選項登入，按呢就會當查著你欲挃的電子資料庫。
男：勞力，我來試看覓。
圖書館館員：好，多謝你敲電話來。",請問這位先生的問題是啥？,借冊,欲按怎使用電子資料庫？,參加電子資料庫講座,申請讀者證
3452537,"A：咱這禮拜歇睏欲𤆬囡仔去動物園。
B：𪜶佮意啥物動物？
A：𪜶佮意大貓熊、無尾熊。阿兄足想欲看虎佮蛇，毋過小妹會驚。小妹較佮意兔仔佮鴨仔，毋過阿兄都無興趣。兩个冤來冤去，有夠氣惱。",佗一種動物會使予兩位囡仔做伙看？,無尾熊,兔仔,老虎,鳥仔
3462537,"A：這擺考試我敢若考䆀去矣。
B：是按怎？敢是無準備好勢？
A：毋是，我平素是誠認真，昨暗規暝無睏咧讀冊，結果題目煞出真濟我毋知影的成語，文法嘛誠難，毋是真有把握。毋過佳哉聽力我應該攏會曉。",為啥物這个人會考無好？,無準備好,暗時仔睏傷濟,聽力真困難,考題有真濟無理解的成語
3472537,"男生：書寫是閱讀的回應，毋過，讀愈濟敢就寫愈好？
女生：一般來講是按呢啊！",請問查埔的想法是？,閱讀佮書寫是正相關的關係,寫作好毋好佮靈感有關係,閱讀的濟少無一定佮書寫成正比,寫作是一門真僫了解的學問
3482537,查埔人:「我需要地圖，因為你的眼神予我迷失去矣。」查某人:「你共我閃去邊仔，有夠𠢕弄喙花。」,請講出這段對話內底佗一項是著的？,查埔人想欲佮查某人做瘦氣,查某人無愛插查埔人,查埔人無地圖揣無路矣,查某人無講著地圖
3492537,"只要電信業者一个特賣，就會有濟濟客戶排隊欲申請。若申請的人濟，電信公司當然就歡喜，但是第一線的服務人員佮顧客煞無一定歡喜。因為每一个營業所的服務人員就遐濟。顧客濟，所享受的服務品質哪會無降低咧？

營業所有一个蓋要緊的負擔力規則。逐个據點因為服務人員的人數、資源的差別，通服務的顧客人數就無仝。若是顧客人數欲kah負擔力規則的人數，就愛公開警示。一方面通予顧客享受四序的服務，siāng時嘛袂予第一線服務人員負擔siūnn重。

但是真濟電信公司，因為無及時研究抑是判斷所符合的負擔力，予顧客佮第一線服務人員無方便。相關單位就愛冗早完成這个工作，才好創造雙贏的局勢。",文章內底有講著人客傷濟會造成啥物代誌？,服務品質降低,方案價數起價,營業據點破壞,服務人員傷閒
3502537,A:文化局長莊秀美表示講，「二千空十八年的熱人，思念飛飛」系列活動包括：八月十一到八月二十「鳳姐精彩十年演唱會的相片首展」呈現鳳姐精彩十年演唱會的相片集等等。B:歡迎所有佮意鳳飛飛的朋友踴躍來參加，進一步去了解鳳飛飛，體會鳳飛飛精彩的演出和歌聲。,有關頂面這篇文的敘述，佗一个正確?,「二千空十八年熱人，思念飛飛」系列活動時間有兩個月,這个活動呈現鳳姐精彩十年演唱會相片集等等,「二千空十八年熱人，思念飛飛」系列活動由社會局舉辦,歡迎所有的朋友踴躍參加，干焦紮鳳飛飛的專輯就會用得免錢參觀
3512537,A：「小麗，若是照詞的字數來分類，五十八字以內是小令，會簡稱做令，五十九到九十字是中調，會簡稱做引，啊倚近九十一字以上是號做啥咧？我袂記得矣。」B：「九十一字以上是長調，會簡稱做慢。」A：「喔，我想起來矣，所以講柳永彼首雨霖鈴，開頭是寒蟬淒切的彼首，我算過，有一百字喔。」,請問柳永的雨霖鈴屬佇佗一種詞的分類？,令,中調,慢,引
3522537,"男：我最近咧耍一款新的手機仔耍，我想你應該會佮意。
女：啥物款的手機仔耍？
男：一款SLG手機仔耍，故事劇情精彩相連袂無聊，而且是多重結局設定，一耍再耍攏袂𤺪。
女：這款的電動攏愛開錢啦！
男：免開錢嘛會通，只要共每一个關卡開始進前的影片看了就會使耍免錢的。
女：哇，遐好心
男：而且閣有SUP系統，你會當共我加做你的朋友，就通用我的家私矣。
女：我這馬隨就下載來耍。",請問以下關於這款手機仔耍的描述佗一个是著的？,這款手機仔耍若無付錢就無法度耍,這款手機仔耍的支援系統會當予耍的人使用好友的道具,這是一款角色扮演手機仔耍,這款手機仔耍干焦有一種結局
3532537,《賽德克·巴萊》是魏德聖導演佇《海角七號》大成功了後的作品，電影描寫佇日本高壓的統治之下，台灣原住民反抗的劇情。這齣電影佇台灣放送的時分做頂下兩集，攏總四點半鐘。毋過Venice影展限制影片長度，所致參展的時，魏德聖取頂下兩集的精華，剪做一百五十四分鐘的版本。剪接過的版本，致重戰鬥場面，有寡觀眾感覺過頭血sai-sai。佇台灣放送的完整版，有的所在無合歷史事實，猶原得著金馬獎肯定。,請根據紹介，選出著的答案。,《賽德克•巴萊》比《海角七號》代先放送,《賽德克·巴萊》毋但一種版本,《賽德克•巴萊》以日本人成做主角,《賽德克•巴萊》完全合歷史事實
3542537,根據學者研究，台灣有豐富的蕨類植物，園藝用的山大人、有水土保持功能的毛其仔遮攏是常在看著的幾種蕨類。猶閣有一寡仔蕨類會當食，台灣人常在食的俗名叫做蕨貓的過溝菜蕨佮有一種名叫做「鴟鴞翼」的雞母岫。蕨貓黏黏𣻸𣻸，會當煠過了後囥入去冰水內底浸，閣攪白麻仔醬抑是梅仔汁，就是一盤足清爽的冷拌菜。嘛會當用炒的，加一寡仔薑絲、肉絲抑是魚脯仔落去炒，食起來滑溜滑溜閣紲喙。雞母岫含單寧所以味苦澀仔苦澀，常在看著的料理是先煠過去除苦澀的味，才加蒜頭、魚脯仔、破布子做伙炒，就是一盤好食的料理。,根據這段文章，是按怎欲炒雞母岫進前愛共雞母岫囥佇咧燒水煠一下？,減少農藥殘留,保持雞母岫的青翠,共雞母岫的單寧濾掉,保持雞母岫軟軟幼幼的口感
3552537,(年假窒車。場景：一對翁某佇雪山磅空拄著窒車)先生：某--ê，佇車底坐甲足忝，共我鬥看這馬幾點矣？太太：這陣下晡三點矣。先生：啥？咱佇雪山磅空窒五點鐘矣！是欲等到佇當時才會當到宜蘭？阿爸阿母佇厝裡咧等咱轉去圍爐呢！太太：你看頭前後壁倒爿正爿，規條公路敢若大停車場咧！先生：煞煞去！閒嘛是咧閒，共茶組提出來，規氣來泡一鈷茶。,請教：這位先生是按怎會佇公路頂泡茶？,因為伊泡茶的技藝gió-toh,因為沿路窒車，袂振袂動，所致家己剾洗講欲泡一鈷茶嘛無問題,因為窒車窒傷久，想欲泡一鈷茶予牽手止喙焦,因為窒車窒傷久，想欲泡一鈷茶予家己止喙焦
3562537,一代梟雄曹操是疑心病真重的人，定定共人懷疑，寧可刣毋著一百个、嘛毋願放任何予伊有寡顧慮的人煞，所以，伊不管時保持警覺。伊定定共伊的下跤手講：「我咧睏的時，袂使倚來，若無我會共彼个人刣死，家己嘛袂有任何感覺！」當伊按呢講的時，下跤手掠準曹操干焦希望歇睏的時莫有人去共攪吵niâ，所以就無特別要意。有一工，曹操咧睏晝，暗算欲好好仔歇睏一下。有一位下跤手看伊咧睏煞無蓋被，驚曹操寒著，好心共薄被輕輕仔幔咧。煞毋知，就咧薄被幔起哩曹操身軀的彼霎，曹操長長的手伸一下，扭掠共身邊一支拭kah光光的大支刀仔，用真緊的速度對彼个下跤手的頭殼捽落去，隨喀嚓一聲，人頭就落落落來佇塗跤輾來輾去，閣伊的頷頸，就若噴泉按呢衝出一陣一陣臭臊的血味，若是曹操猶睏kah安穩閣一點仔感覺就無，就親像伊事先警告的按呢。,請問對這段文字當中，你認為曹操是一个啥款個性的人？,腹腸真闊，海納百川,性情多變而且多疑,謹慎認真，積極努力,有福同享，有難同當
3572537,"男：你好，我欲注文正月十五的孤人房，蹛兩暝。
女：先生，請小等咧，我替你查看覓。",這个小姐的意思是啥？,先生預訂成功矣,請先生小等一下,目前無接受注文,孤人房攏滿矣
3582537,"男：是按怎這齣《蜘蛛人》電影內底有遐濟个蜘蛛人？根據進前的電影，蜘蛛人明明干焦一位，敢講這馬的蜘蛛會四界共人咬，製造真濟蜘蛛人？
女：關係遮的問題的答案，若是你有看電影就會明白。這馬的《蜘蛛人》電影佮較早的《蜘蛛人》電影無啥仝矣。
男：是啥物所在無仝？
女：當《蜘蛛人》電影的導演無仝，故事劇情就會有無仝，像進前捌有以少年蜘蛛人做主角的電影，講伊所拄著的問題。
男：按呢題材敢若愈來越愈豐富矣。",請問這位先生的想法是啥？,伊討厭蜘蛛,伊感覺電影足歹看的,伊想欲飼蜘蛛,伊感覺《蜘蛛人》電影的題材閣較豐富矣
3592537,哲學家卡西勒指出，科技毋但構成人類存在的自我疏遠愈來愈嚴重，終其尾造成人類存在的失去自我。遐的看起來敢若是欲滿足人類需求的工具，顛倒造成足濟刁工做出人為的需要。對這个觀點共看，科技文明的逐款成就攏成做是蹊蹺、歹物仔的禮物。,是按怎「科技成就」是歹物仔的禮物？,造成自我疏遠。,會失去自我。,滿足刁工需要。,以上攏著。
3602537,"男：這塊片真正足恐怖的，真濟時陣我攏目睭瞌瞌毋敢看。
女：以恐怖片來講，這塊片的氣氛營造真正有恐怖，毋過你若斟酌共看，就會感覺翕甲誠假，看起來就無遐驚人矣。
男：所以你頭拄仔看電影的時陣目睭攏無瞌？
女：著，看電影的時我一个畫面就無想欲落勾去。
男：妳有影勇敢。",請問這位先生是按怎矣？,伊真勇敢,伊感覺恐怖片足恐怖,伊無想欲落勾電影畫面,伊感覺恐怖片看起來足假的
3612537,佇美國的餐廳食飯差不多愛閣另外付一成到三成的服務費，若已經註明有收服務費，就免閣另外付tsit-puh矣。佇飯店，若有行李員共你運送行李，大概愛付兩箍到五箍的美金，坐計程車的tsit-puh是佇成半左右。,請問下面佗一款狀況免付tsit-puh？,飯錢已經掛服務費矣,行李員共你的行李搬上五樓,運將駛毋著路,佇餐廳食飯
3622537,根據一个美國汽車網站的研究調查，大部份的人洗車干焦洗外口，只有三成左右的人會定期洗車內底，足濟人是一年才洗一擺。車內底上垃圾的所在，竟然是ha̋n-tóo-luh，甚至比公共便所的馬桶閣較垃圾三倍。毋但ha̋n-tóo-luh，研究嘛寫講，車內底細菌上濟的零件，親像杯架仔，閣有開車門的手扞仔等等，細菌的數量攏較濟過馬桶，真正予人料想袂到。,根據這个研究，佗一項物件其實較清氣？,ha̋n-tóo-luh,開車門的手扞仔,馬桶,杯架仔
3632537,小偉國中的時陣，真愛拍籃球，定定三五朋友招招咧去逐位的球場拍球。小偉彼陣猶少年，毋知影運動的目的是練身軀，閣較愛追求一寡心適的齣頭，煞毋知，電視內底遐的籃球明星是有練過的，就按呢定定受傷，有當時仔甚至為著拍球佮人起冤家。閣，小偉彼陣嘛愛買貴參參的球鞋，伊共我講，其實，鞋子閣哪會著買名牌咧？像伊這馬愛行路，有當時仔閣褪赤跤呢！小偉國中的時陣，掠準家己偌𠢕，定定佮同學比，sia̋ng跳較懸，sia̋ng摸會著籃板閣搧火鍋，sia̋ng上籃上媠，甚至閣模仿喬丹灌籃，其實，灌籃是誠危險，何況小偉才一百七十偌公分躼，哪會著去學人遐濟齣頭呢？閣敢著學會來？小偉共我講，伊彼時一切種種，這馬想起來，較濟是囡仔性閣毋知驚。,關於著小偉，下列敘述何者為是？,猶閣愛買貴參參的球鞋,愛運動了後食火鍋。,猶閣保持拍籃球的興趣。,這馬愛行路運動。
3642537,男：我甘願寫報告，嘛無愛考試。女：啊若欲寫報告，不如考試。,請問下面的描述，佗一个正確？,對話中的查埔人想欲考試。,對話中的查某人想欲考試。,對話中兩个人攏想欲考試。,對話中兩个人攏想欲寫報告。
3652537,"限時高難度活動「魔物洞窟探險」開幕！
是以地下迷宮做舞臺來展開的故事，佮眾勇者同齊作戰，共同來挑戰傳說中的魔龍！
這改活動是對2019年1月初五16點起至1月20日16點結束，期間會有特別的任務，就是魔龍討伐戰。所有的參與者會做伙投入魔龍的討伐戰。只要對魔龍攻擊，所產生的傷害量會直接轉做仝款的傷害點數。根據所得著的傷害點數，參與者會得著對應的獎勵。而且，只要完成討伐期間內的每日任務，仝款會得著對應的獎勵。
[獎勵取得方法]當傷害點數來到一定的數額的時，在戰鬥結束了後，會自動得著相對應的獎勵。在主介面點「活動獎勵」，選擇「傷害點數獎勵確認」，就通看詳細的獎勵表。
[通過傷害點數通得著的道具]
【活動限定裝備】「魔龍麟甲」、「魔龍牙之劍」
【升級素材】魔龍之鱗、魔龍之爪、魔龍之翼",下面描述佗一个是毋著的？,對魔龍進行攻擊，所產生的傷害量會直接轉化變做仝價值的傷害點數。,根據得著的傷害點數，耍的人會當得著相對應的獎勵。,完成開戰期間內逐工的任務，仝款會得著相對應的獎勵。,主介面點「活動獎勵」，選擇「確定傷害點數獎勵」，就會當查看詳細的裝備列表。
3662537,"甲（查某的）：少年的，欲買一寡青菜無？
乙（查埔的）：我身軀無紮錢呢。
甲：你遮早就出來運動喔！
乙：嘿啊。你嘛攏遮早就來賣菜喔！
甲：遮的菜攏是阮家己種的，無濺農藥呢！
乙：後擺我有紮零星才共你買啦！
甲：好喔！我這一把攏才二十箍爾爾。",佗一个選項是正確的？,查某的透早起來賣青菜。,查埔的共查某的買菜。,查埔的運動有紮錢。,查某的送青菜予查埔的。
3672537,"甲：佇朋友、敵人破病的時陣，啥人對朋友上有路用，對敵人上有敗害？
乙：醫生啊。
甲：佇𪜶咧行船煞拄著海裡的風險的時陣咧？
乙：導航𤆬頭的人啊。
甲：一个有正義的人，佇啥物行動佮目的，會當對朋友上有路用，對敵人上有敗害？
乙：佮頭前彼个相戰，佮後壁彼个聯盟。
甲：不而過，一个人健康的時陣，曷無需要醫生。
乙：無毋著。
甲：無咧行船的時嘛無需要導航𤆬頭的人啊。
乙：敢毋是？
甲：若按呢和平的時陣，敢嘛就無需要正義矣？
乙：我才無按呢想。",根據描述，和平的時陣敢曷著需要正義？,需要,無需要。,看範勢。,無通判斷。
3682537,本文以美國教育家杜威的教育理論做基礎，教育的目標是「學中做」、「做中學」以及教材著愛建立佇了解囡仔的心理佮認捌的基礎上，所以講華語的教材，以會當發展囡仔的學習動機做前，予囡仔運用對故事文化的理解帶出對第二語言的掌握度，而且主動引起學習的自我參與程度和閱讀佮口說的能力。創新的教材以兒童的童話故事劇情為主軸，加入華語初級詞彙佮對話來引𤆬學生的學習理路。學習的具體目標是會當掌握關鍵的句型，閣再延伸到日常的生活對話。,請問本文中學習的具體目標是啥?,學習者掌握故事的關鍵語句佮日常的生活對話,建立學習者的初級詞彙,教授者掌握故事的關鍵語句佮日常的生活對話,引起學習者的自我參與程度
3692537,"佇愛爾蘭國際機場有一个調酒師，伊予一个干焦啉咖啡的空姐煞著，想欲親手為空姐調一杯雞尾酒，就偷偷仔為空姐做一份專工予伊的菜單，頂懸列一項特別的飲料「愛爾蘭咖啡」，經過差不多一年的等待，總算佇一个大寒的暗暝，這位空姐點這杯愛爾蘭咖啡。伊共威士忌摻入去咖啡內底，調出第一杯屬於空姐的愛爾蘭咖啡，凡勢是因為遮濟年的期待總算達成，予伊感動甲流目屎，目屎無細膩閣滴規滴仔佇杯仔墘 。
",請問愛爾蘭咖啡愛摻啥物酒來調味？,金門高粱,物蘭池,威士忌,伏特加
3702537,作家赫賽講，人類所有的發明創造中間，我上慼的是「有路用」的發明。遮的物件表面看是有路用，煞定定是䆀處濟過好處，留落來無窮後患。發明製造遮的物件的動機往往是虛華佮痟貪，無偌久就看現現矣，遮寡文明的產品定定造成戰爭、死亡、橫逆、罪孽。,赫塞為啥物慼「有路用」的發明？,䆀處濟過好處。,好處濟過䆀處。,好䆀真僫分。,有好無䆀。
3712537,"阿明：噯喲，數學月考成績出來矣，考了真䆀！
阿美：規班都無人及格，我嘛是。阿明：考試的時陣，每一條題目攏愛想足久的，我猶閣是袂曉寫。
阿美：老師哪會想著遮的題目？真正是殺手中的殺手！",請問兩个人的身份上可能是啥？,學生,大學教授,會計師,演員
3722537,臺灣經典的臺語民謠《望春風》，一九三空年代推出到今，有袂少歌手翻唱改編過，嘛定定提來做電影佮電視劇的配樂。歌曲中描述一位十八歲的女子拄著意中人的心境轉變，倚意啊倚意說出少女的情懷。這首歌曲攏總有八段歌詞。歌詞前四段是：獨夜無盼守燈下，清風對面吹，十七八歲未出嫁，搪著(遇見)少年家，果然標緻面肉白，誰家人子弟，想要問伊驚歹勢，心內彈琵琶。意思是，佇一个暗暝，少女拄著生做真緣投的男子產生愛慕之情，想欲熟識對方煞歹勢開喙，心內挐氅氅。,請問前四段的歌詞是咧描述少女對男子有啥物感覺?,心如止水,怒髮衝冠,一見鍾情,柴較冷灶
3732537,半甲子前，部落住戶為交通無方便搬去別位，這馬猶有一條吊橋通到部落。有袂少族人定定騎oo-tóo-bái，穿過吊橋，順一條彎斡的漉溝仔糜路去山頂，免十五分鐘，就通轉去舊厝作穡。毋過有的序大猶是堅持行路轉去。,根據這段短文的內容，請問下面佗一个選項毋著？,部落已經完全袂當對外聯絡,部落閣有吊橋通好對外交通,騎機車抑是行路攏會當轉來部落,老人慣勢行路轉去
3742537,"某仔：翁的，你逐工攏無閒咧做工課，今仔日誠無簡單有歇睏，毋是講好欲加開寡時間陪囡仔？
翁仔：我是咧陪囡仔寫功課啊！我已經共電視禁掉，陪伊一點鐘矣，伊猶袂寫了。
某仔：毋過我看你一直咧看手機仔？
翁仔：囡仔寫伊的功課，我做我的代誌，我曷袂當替伊寫，伊若有問題袂曉寫才閣來問我就好矣。
某仔：我感覺陪伴的品質誠重要，你應該共手機仔囥落來，專心斟酌，以囡仔為主陪伴囡仔。
翁仔：敢是按呢？多謝某的提醒，我一定會好好仔把握難得佮囡仔鬥陣的時陣。",下底佗一項毋是這个查埔人的想法？,那看電視那陪囡仔寫功課。,囡仔有問題袂曉寫才問伊。,囡仔應該家己寫功課。,歇睏愛加開寡時間陪伴囡仔。
3752537,"A：阿智，我上佮意小王子的狐狸矣。
B：我嘛是，狐狸共小王子講，壓落性其實就是「建立關係」的時陣，我感覺狐狸真正足有智慧的neh。
A：對啊，狐狸講，猶未壓落性進前，互相是無需要的，毋過，若是予人壓落性矣，咱就是互相需要，彼此是獨一無二的，所以阿智，咱兩人是彼此的好朋友。
",請問狐狸講的「壓落性」是啥物意思？,馴養服從,溫馴服務,建立關係,馴導征服
3762537,紅面棋王周俊勳藉走鏢消敨壓力，走出興趣，嘛走出體力，閣走出意志。阮兜附近嘛有一位愛走鏢的阿鐵，總是褪腹裼，定定看伊佇田庄小路咧走鏢，我捌問伊是按怎遮爾愛走鏢？伊講：「走鏢共我的慢性病醫好矣，我欲繼續走落去。走鏢予我感覺較少年，流汗流滴予我人真快活。走鏢了後，bì-luh嘛加真好食矣。」,下面對阿鐵仔的描述佗一个是正確的？,愛行圍棋。,定定褪腹裼運動。,興啉紅酒。,穿運動衫走鏢。
3772537,"男：以早，家庭主婦會買肥肉轉來厝炸豬油。細漢的時，只要媽媽共清飯煮予好，我就會貯一碗燒唿唿的飯，敲一粒蛋，搜寡豬油、豆油共淋落去，共鼎蓋崁咧，翕一睏仔，就是好食的豬油攪飯。聽講有的人的豬油飯會閣摻寡切予幼幼的蒜頭，把所有的食材做伙攪攪咧了後，就是芳貢貢的蒜頭飯。這陣逐家真罕咧用豬油，干焦佇一寡懷舊的餐廳食會著豬油攪飯，毋過𪜶的豬油飯干焦白飯、豬油佮豆油爾。
女：我會記得炸豬油賰的粕，會當摻鹽抑是摻糖做四秀仔食。嘛有人炒菜、煮湯的時共粕摻入去，予菜、湯有帶淡薄仔油。
男：我無佮意食豬油粕，毋過我佮意豬油做的糕仔餅、點心。傳統的麻仔喜餅予我真數念，芋絨閣較是我的最愛。炊予熟的芋絨，趁燒摻豬油、糖、水，攪予齊勻共硩予綿綿，又閣芳又閣綿的口感予人真難忘。
女：豬油做的物件確實是誠芳，毋過食遐濟對身體敢好？
男：其實豬油無親像逐家想的遐爾䆀，伊穩定會當耐高溫，適合煎物件炸物件，伊好的脂肪酸比歹的濟，膽固醇干焦牛奶油的一半，只要莫食超磅，就毋免煩惱身體發炎抑是著心血管的病症。
女：無錯，所有的食食的量攏愛拄好就好，才會當食好料閣顧健康。",根據這段對話，下面佗一項食物適合用豬油煮食？,工夫卵,鹹酥雞,麻婆豆腐,雞卵豆腐羹
3782537,"A：阿美，我今仔日聽著一个誠讚的故事喔。
B：猶毋緊講予我聽。
A：有一口灶三个人，𪜶誠骨力咧覓欲稅的厝。結果，厝頭家講，實在失禮，阮公寓毋稅予有囡仔的厝跤。
B：誠可惜呢，結果咧？
A：彼个五歲的查埔囡仔閣去挵厝頭家的門，講，親愛的厝頭家先生，你好，我欲稅厝，我無囡仔，阮爸母欲綴我蹛，會使袂？
B：這个查埔囡仔哪會遐𠢕。",請問會當用下面佗一个特質來形容這个五歲的查埔囡仔？,善良,巧巧,溫純,守法
3792537,A(男）:若是想欲上（tsiūnn）大學讀冊，應該按怎做？B(女）：你會使直接向你佮意的學校共𪜶申請你想欲讀的科目。報名了，你會收著一張准考證，考試的時陣一定愛會記得紮，若無就袂當參加考試。考試有筆試嘛有口試。考試彼工上好是較早到咧，測驗的時需要的文具，嘛毋通袂記得紮。口試的時陣若穿較正式的服裝較好，會予人感覺較有禮貌。,根據對話，佗一款的做法是著的？,毋免紮准考證,考筆試的時陣毋免攢文具,毋免傷早到考試場,口試的時陣愛注意穿插
3802537,"女：健康中醫診所你好！
男：小姐你好，我欲掛號。
女：請共你的病歷號碼報予我。
男：我是頭擺掛號。
女：若是初診愛現場掛號喔！
男：好，我欲問劉妙手醫師當時會來？
女：劉醫師的時間是拜二、拜三的下晡佮拜五的暗時仔，共你掛拜三下晡敢好？
男：拜三下晡我袂使呢，拜五暗敢會使？
女：拜五暗目前是滿的，若是欲拜五下晡，愛兩禮拜後才有時間。抑是你欲看覓別的醫師。彼位張回春醫師嘛真袂䆀，伊是拜三佮拜四暗時仔。",請問以下描述佗一个正確,對話中的查埔已經去過診所幾若改矣,對話中的查埔想欲指定劉妙手醫師,對話中的查某推薦劉妙手醫師,對話中的查某建議拜二下晡的時間
3812537,"男：這間店有真濟款無仝的吉他，是按怎你欲揀這一支？
女：我是幾若个因素綜合來思考的，比論講價數、品質、手感佮聲音，想蓋久，上落尾才決定揀這支。",這个小姐的意思是？,伊凊彩揀一支吉他,伊揀吉他的時真謹慎,伊毋知影按怎揀吉他,伊兇兇狂狂揀彼支吉他
3822537,舊曆三月二三是媽祖生，佇這個月，臺北的慈祐宮、苗栗的白沙屯拱天宮、臺中的大甲鎮瀾宮、雲林的北港朝天宮等出名的媽祖廟，攏會舉辦進香、遶境、出巡等活動。,有關這段文字的敘述，下面佗一个正確？,媽祖生的月份真濟媽祖廟宇攏會有遶境的活動,媽祖廟佇台灣被列做文化遺產,白沙屯拱天宮祭祀的是關帝君,台灣民間信仰活動已經消失去矣
3832537,因為科技的發展，人對感官享受的要求愈來愈懸，電影院會當所提供的華麗的聲光效果敢若愈來愈歹去滿足咱人的需求。所以業者發展出4DX的這種全新的觀影模式。和過去無仝的是毋但佇咧電影院單純享受音響佮大銀幕爾，4DX的影廳閣提供身歷其境的服務。4DX的影廳配合電影情節，透過座椅按呢搖仔搖、噴水、芳氣等配置，予觀眾親像佇電影的情境內底。到二空一八年四月左右，4DX的影廳佇全球大約有五百个，雖然4DX的電影目前較無普遍，但是綴咧放映廳的增加，凡勢4DX的電影會當變做咱人日常的娛樂。,請問文章的主旨是啥物？,電影的發展史,電影業者的競爭,4DX電影的出現,啥物是好電影
3842537,"男：你去佗位買的菜蔬？看起來真鮮。
女：佇菜市仔買的。有當時仔拄著一寡小農咧賣拄仔挽落來的青菜，趁鮮就買矣。若毋知影按怎料理的物件，問一下，𪜶嘛會共你講按怎做。透過對話，我對按怎料理食的較有概念。
男：我袂愛慢慢仔踅，所以去超級市場買菜對我來講較方便，超市的營業時間閣較長，毋免趕透早去買菜。
女：我嘛捌去超市買過菜，毋過超市內底像講柑仔蜜、娘仔瓜遮的菜會囥佇咧保麗龍盤，閣用保鮮膜包咧，足歹判斷有鮮無，有的超市甚至會共菜硩傷抑是爛的部份包佇下跤，消費者根本看袂著。等到厝才發現無彩錢買著袂當食的菜。
男：這款情形三不五時會發生，毋過我猶是感覺超市的菜有整理包裝過，較清氣衛生，超市的肉佮海產嘛會囥佇冰箱抑是冰櫃內底，感覺較袂歹去。
女：傳統菜市仔嘛會共冰角囥佇魚蝦的桶仔內底保鮮。講著保鮮，我著趕緊轉去共拄才買的魚蝦囥入冰箱，後擺才閣講囉！",根據頂面的對話，查某囡仔是按怎較少去超市買菜？,超市的選擇性較少,超市的菜較貴,超市的食品包裝無環保,超市的青菜看袂出有鮮無
3852537,講著古典音樂，真濟人會想著鋼琴、bai-óo-lín等等樂器，遮的樂器佇台灣是定定看著的，嘛有袂少家長會送囡仔去學遮的樂器。其中鋼琴毋但定定看著，甚至有樂器之王的名號，通得著此款呵咾，是因為鋼琴的音域闊，演奏方式多變化，除了獨奏的表現優秀，伴奏的效果仝款真好。有濟濟出名的音樂家𠢕彈鋼琴，也捌寫過袂少鋼琴曲流傳到今，譬論講貝多芬、李斯特等等。佇這馬科技日新月異，鋼琴嘛發展出無仝的面貌，有數位鋼琴、電子琴等等。,請問文章主要是講啥？,貝多芬的一生,李斯特的鋼琴曲,電子琴的發聲方式,介紹樂器之王
3862537,"阿明：「我昨昏聽著青盲摸象的故事。一个青盲人摸著象牙，認為彼象敢若是長篙形的菜頭根。」
阿華：「我知，所以講摸著象耳的，認為象敢若一支簸箕。」
阿明：「著啊，摸著象頭的，卻是認為這象敢若一粒大石頭。另外一个攬著象跤的，就認為彼象本成(tsiânn)是一支舂米用的石臼。」
阿華：「上趣味的是，一个青盲人象尾溜搝咧，大聲共其他青盲的講，這象瘦瘦長長，就像一條索仔。」",請問青盲人摸象這个故事，伊的意思較倚近下面佗一選項？,看清世事知道理,認捌行做攏仝款,看樹看林若全山,誠墾真心無驚惶
3872537,"小雪：拄才老師佇美術史所講的人名我攏無熟呢，欲按怎？
小晴：我共你鬥複習一下，「台展三少年」分別是：陳進、郭雪湖、林玉山。
小雪：陳進、林玉山攏是查埔畫家，陳進的畫作號做「鳳仙花」。
小晴：毋著毋著，陳進的畫作名無毋著，毋過伊毋是查埔的。
小雪：原來是按呢，郭雪湖的畫作是號做「南街殷賑」。


",請問下列的描述佗一个正確？,陳進是查埔的畫家,郭雪湖的畫叫做鳳仙花,林玉山的畫叫做南街殷賑,陳進是「台展三少年」其中之一
3882537,"大埃及博物館占地有五十萬平方公尺，佮開羅吉薩金字塔群干焦兩公里的距離，博物館未來欲展示超過十萬件的古文物，包括出名的圖坦卡門黃金面具，真濟原本囥佇開羅埃及博物館的罕見珍寶嘛欲徙來遮，館內的歷史文物對史前時代到希臘、羅馬時期攏有。大埃及博物館的館長表示，「這是你享受古埃及的所在。」大片的玻璃窗仔外，一聲就通看著有數千年歷史的金字塔。另外，博物館也欲展示對埃及金字塔發現的太陽船和拉美西斯二世大型的石像。
（來源：網路新聞）
",這段話有講著啥？,圖坦卡門黃金面具囥佇開羅埃及博物館,大埃及博物館和羅吉薩金字塔群的距離真近,博物館內的歷史文物干焦有希臘、羅馬時代,博物館內會展示金字塔
3892537,查埔人:「今年這波流感真𠢕湠，日本已經超過213萬人去著著。」查某人:「這聲䆀矣，我猶未去注流感的疫苗，聽講這馬當咧欠貨。」查埔人:「無愛緊啦，我講的是日本，毋是臺灣。」,請問三段對話內底，攏討論著佗位的代誌？,流行性的感冒,臺灣的疫情,流感疫苗病毒株的類型,臺灣得著流感的人數
3902537,"想欲做國際志工服務愛有下跤五種能力：
1、企畫力；創意靈感、定計畫，共事前籌備的工課攢好勢。
2、執行力；應用學習的智識，親身實行，共目標實現。
3、溝通力；練習人佮人的溝通、團隊合作。
4、英語力；接觸外國服務的對象、佮人交流一定愛的技能。
5、適應力；變竅應變各種臨時狀況、增加迒文化的認知。",請問做國際志工服務的時陣，佮被服務的人溝通的時上需要佗一種力？,企畫力。,執行力。,英語力。,適應力。
3912537,"美美：「我最近聽著一的心適的故事，有一个人經過某建築工地，佮三个工人講話。」
阿明：「伊共問啥物問題？」
美美：「伊問講：恁咧創啥？工人甲講：我咧鞏磚仔。工人乙講：我在鞏壁。」
阿明：「上路尾的工人丙講啥？」
美美：「工人丙家己真驕傲講：我咧起一間偉大的教堂。而且五冬後，丙真正成做偉大的建築師。」",根據這段文字的描述，下面佗一个是有夢想的人？,工人甲。,工人乙。,工人丙。,過路客。
3922537,"女：你來台灣已經一站仔矣，敢有佮意的華語歌？
男：有，我上佮意「聽阿公的話」。
女：你印象上深的歌詞是佗一句？
男：「聽阿公的話，莫予伊艱苦，想欲緊捌代誌，才會當保護伊。」啊是按怎會按呢講咧？
女：佇傳統的華人家庭內底，長輩也會協助照顧囡仔，陪囡仔讀冊和耍遊戲，所以為著無愛予阿公煩惱囡仔的代誌，華人會教囡仔愛聽阿公的話。",針對「聽阿公的話」這條歌，佗一項是正確的？,描寫華人的家庭教育觀念,作者認為阿公的話絕對是正確的,「阿公」佇華人家庭內底的地位無懸,作者的阿公除了工作以外，閣愛照顧囡仔
3932537,"阿娘：早頓食了，冊揹仔揹好矣﹖來去囉!駛車載你來去學校﹗
囝：阿母我人無爽快，敢會當莫去學校﹖
阿娘：是按怎啦﹗你小學的時閣足愛去學校啊﹖哪會升國中就無佮意去學校咧!額頭予我摸看覓，怪奇，就無發燒啊!昨昏暗看你讀到十二點外才睏，是毋是考試壓力傷大，予你bua̋i去學校是毋﹖
囝：是啊﹗今仔日學校欲考數學、英文、理化、地理、歷史，我驚考無好。
阿娘：免驚，今仔日先去學校，我會揣時間佮你的導師講看你的煩惱。",阿母為啥物欲揣後生的導師開講？,因為後生身體無好。,因為後生走學。,因為後生有考試壓力。,因為後生駛𪜶爸的車。
3942537,請聽下跤這段對話，來回答下面兩个問題。A：今年寒人比較早較翕，感覺天氣變化愈來愈極端矣。B：是啊，遮的變化可能是因為咱的生活中產生傷濟二氧化碳佮其他的氣體，遮的氣體就像真厚的衫，共日頭的熱能包牢咧，造成地球的氣溫變懸。這就是全球暖化的現象。科學家預測，若是咱無減少產生這寡二氧化炭，咱的平均氣溫會繼續愈𬦰愈懸，會造成各種災害，像動物、植物的生存環境會改變，整體生態受破壞，海水嘛會因為南極、北極的冰層溶去，造成海水的水面會愈懸、甚至講愈懸的氣溫閣有可能會造成瘟疫呢！A：按呢咱欲按怎做較好咧？B：咱會當節能減碳。比論講，咱會當盡量莫開冷氣、加開窗仔門，隨手關電火，換省電的電珠仔，抑是加坐公共運輸工具抑是捷運，莫定駛車。閣有出門的時盡量家己攢杯仔，環保箸，減少塑膠橐仔的使用，共資源回收做予好，這攏會當幫助改善咱的環境喔！,下面佗一个毋是「減碳」的行為？,踮厝開冷氣莫出門,出門加坐公車抑是捷運,使用省電的家電,家己紮杯仔出門
3952537,"女：一年一擺的「春天喊喝音樂祭」明仔載欲開始賣票，阿文你欲同齊去無？
男：當然嘛欲，會記得舊年原底真期待欲和你去現場痟，結果有夠衰，竟然佇開演前一日得著流感，予人強制送病院隔離，干焦會當倒佇病床看電視轉播。
女：你舊年無來有影真可惜，今年一定愛來。
男：無毋著，我袂當閣失去看著對世界各地來的樂團，𪜶演出好機會。
女：若按呢咱欲買佗一工的票呢？總共五工的演出，票有分做單日票、雙日套票、五日全票。
男：舊年我無綴著，這改當然愛看甲爽，彌補我頂回的遺憾。",對話內底的查埔舊年無參加「春吶」的原因是啥？,破病,食頭路,袂記得,無興趣
3962537,人都市蹛久矣，難免會欲愛親近自然，來野外行行咧就是真好的運動。佇野外咧行，上要緊的，是你著穿有慣勢的運動鞋，以及適合的襪子，用一領一領的穿衫方式來適應溫度的變化。行久久攏袂忝的撇步是：跤步著小，閣保持家己的節奏。若是行咧平地，五十分鐘就愛歇十分鐘。,野外行路愛注意啥？,跤步愛緊。,加紥食物四秀仔。,欣賞沿路的風景。,穿慣勢的鞋仔。
3972537,"女：你好，我欲點菜。
男：無問題，請問你今仔想要點啥物咧？
女：請問恁菜單的今日特餐是啥物？
男：阮的今日特餐是牛肉湯、卵炒飯和冰紅茶。
女：請問卵炒飯有下番麥無？我若食著番麥，皮膚會癢。
男：有，毋過我會當請廚子莫下番麥。
女：好，請你予我一份特餐莫下番麥，多謝。
男：無問題，小等共你送來。",請問對話內底查埔的工課可能是啥？,廚子,老師,作家,服務生
3982537,"A：節目欲開始囉，咱欲袂赴囉，猶是較緊入場啦！
B：猶未咧，猶有一點鐘才開演，咱袂趕袂赴啦。咱先去窗仔口拆票才入場。若無看著啥物人咧排隊呢，毋知影有好看無。
A：彼是因為其他的人早就共票拆好先入場囉，這是誠有名的歌劇表演呢，敢無看內底全是人？
B：啊！實在予人料想袂到，若按呢咱猶是趕緊入去！",這段對話的意思是啥物？,這兩人趕袂赴,這个節目誠受歡迎,這兩人佇看節目進前就已經拆票囉,𪜶看的是一齣悲劇表演
3992537,"查埔：後禮拜六禮拜你有閒無？敢有想欲趁一寡仔所費？
查某：當然嘛有閒，你欲提供啥物款的拍工機會予我？
查埔：我有熟識一位導演，伊最近咧拍新的電影，有一个景需要足濟臨時演員，你有想欲來試看覓無？
查某：好啊！毋過臨時演員需要做啥物代誌啊？
查埔：你放心啦！臨時演員欲做的代誌攏足簡單的，後禮拜六禮拜請你過去的時猶閣會說明。",請問這个小姐欲做啥？,伊想欲做導演,伊欲去徵選做正式演員,伊予人邀請去做臨時演員,伊決定欲拍一齣電影
4002537,各位大朋友、小朋友逐家好，又閣到咱節目的精彩單元「逐禮拜抽、逐禮拜送」囉！逐家敢是又閣期待又閣緊張！佇開始抽獎進前，我想欲先回顧一下仔今仔日節目的「音樂劇」主題，其中有紹介真濟，若像美國百老匯「西城故事」、「貓」，閣有名聲真衝的大文豪莎士比亞的「羅密歐佮茱麗葉」，閣有對真出名的故事改編的「綠野仙蹤」。聽完今仔日的紹介了後，相信恁逐家聽眾對遮無仝的音樂劇有閣較濟的認捌。2月11到2月13，優劇團就欲佇台北國家音樂廳搬音樂劇「綠野仙蹤」，想欲抽獎的大朋友、小朋友，緊敲電台專線0800-000111，閣愛講出你上佮意的角色，就有機會抽著「綠野仙蹤」音樂劇的門票喔！,請問下跤佗一个毋是今仔日紹介的音樂劇？,「羅密歐佮茱麗葉」。,「綠野仙蹤」。,「貓」。,「天鵝湖」。
4012537,福隆海水浴場逐年暑假有音樂祭，我佮阿正捌去一擺。阮兩人坐在東興宮的駁岸，那啉bì-luh，那看海湧，佮遠遠細細的演唱會舞台。阮兩人佇遐咧練仙開講，閣順沙埔，沓沓仔行轉去演唱會場地。演唱會有唱啥，我攏袂記得矣，毋過彼輕鬆自在的開講，我上數念。,作者懷念啥物？,音樂祭。,麥仔酒,演場會,對話
4022537,蒙太奇是電影的表現手法之一，將無仝的場景剪接做一段影片，予觀眾會使藉著人物動作佮臺詞以外的方式，了解這齣電影想欲講的故事。蒙太奇的手法，予電影突破佇仝一个場景中時空一致的描述限制，予電影有閣較多元的描述模式。,請根據文章，選出正確的答案。,蒙太奇予電影的表現方式閣較豐富,電影受限於人物動作佮臺詞的表現,蒙太奇干焦會用佇一个場景,蒙太奇干焦用佇音樂
4032537,"近來，通訊軟體發達，訊息的傳播速度愈來愈緊，所以一旦出現假新聞，佇快速傳播的情形下可能會造成社會上的謠言滿四界。有的人感覺講「老大人」定定咧分享假新聞，這款印象並毋是無道理的。根據美國兩間大學的研究顯示，不管教育程度、性別、族群、收入抑是分享偌濟連結做分類的標準，濟歲人分享的假新聞攏有比少年的使用者閣較濟。
  佇研究中發現講超過六十五歲的使用者有十一%會分享別人咧分享的假新聞，啊十八到二十九歲的使用者的當中，有分享假新聞的干焦三%爾。而且65歲以上的面冊使用者，𪜶分享假新聞的數量超過45到65歲使用者咧分享數量的兩倍，更加是18到29歲使用者的七倍。
 研究人員對按呢結果提出兩个可能的解說。第一个是濟歲人使用網路的經驗較少，無像少年人有數位判讀的能力。 第二个是人類可能會因為年紀的增加致使認知能力落低去， 所以濟歲人閣較容易去相信假新聞。 研究人員希望以後會當來證明這兩个可能，𪜶嘛推測講若假新聞的來源是家己相信的朋友，使用者閣較會因為按呢去分享假新聞。",這篇文章主要是咧講啥物？,愛按怎來禁止老人分享假新聞,老歲仔增加使用網路的經驗,人愛相信朋友分享的新聞,序大人較有可能分享假新聞
4042537,A(男)：你是按怎啦？看起來真無爽快。B(女)：我嘛毋知影，感覺規身軀攏足癢的。抓了嘛無較好，顛倒閣較癢。A：猶閣有啥物症頭？B：有當時仔會感覺胃疼，喘氣嘛有淡薄仔困難。毋過上討厭的猶是規身軀攏足癢的。A：莫食海產抑是啉酒、穿較闊抑是較大領的衫，洗身軀的水莫傷燒，會使用一寡仔冷水試看覓。猶閣有就是莫傷大力去抓皮膚，抑無會造成閣較大的傷害。,這个人予伊的建議是啥？,會使食魚仔,大力抓癢,用冷水洗身軀,用燒水洗身軀
4052537,佇非洲Serengeti（Sé-lûn-ké-thih）國家公園內，有一間真特別的飯店。蹛佇遐對窗仔外看出去就是國家公園美麗的景緻。室內設計充滿非洲的特色，除了插濫當地的紡織品佮藝術品以外，內面嘛有牽冷氣、牽網路遮的現代設備。,這間非洲的飯店看起來按怎？,無冷氣，熱天會真熱。,這間飯店無啥物特別的。,這間飯店看會著非洲的紡織品。,這間飯店是佇國家公園的外口。
4062537,臺灣是一个宗教多元的國家，佇十二月，四界攏會當看著聖誕樹，佇新北耶誕城、佇臺北東區，佇冬天足寒的暗暝看著足濟無仝款、一欉比一欉閣較媠的聖誕樹，就會感覺足溫暖的。聖誕樹除了會使佇寒人的節日配景以外，另外閣有一个講法是：「當當你咧抵抗生活中的風暴和艱難的時陣，你就是聖誕樹。」,聖誕樹有啥物意義？,裝飾節慶，增加聖誕節的歡喜氣氛,會當增加過節的氣氛，嘛是代表抵抗生活中的風暴佮艱難,佇聖誕樹跤會當納涼,會當用聖誕樹來美化厝埕
4072537,"查某：予我問一下，我手機仔的合約咧欲到矣，你感覺佗一間食甲飽較好。
查埔：其實這馬攏嘛差不多。這著愛看你的生活箍仔佇佗位，收訊較重要。
查某：我攏佇市區較濟，按呢辦佗一間較適合。
查埔：若是佇市區，逐間的通訊攏差不多，按呢就揀俗的就好。
查某：佗一間較俗？
查埔：我建議海洋電信，因為伊上俗。
查某：毋過我聽人講海洋電信收訊無蓋好，𠢕斷線。
查埔：抑無你敢欲辦日頭光電信的，雖然有較貴淡薄仔，毋過收訊上好，連佇咧山頂都收會著。你毋是佮意爬山？
查某：我這馬就是用日頭光電信，所毋知就是𪜶講紲約袂和。
查埔：其實你會使揣通訊行辦，𪜶定定攏加俗門市真濟。
查某：你敢有推薦的通訊行？
查埔：你會當去方向通訊行問看覓，𪜶這間佇網路頂評價猶袂䆀。
查某：好，我這禮拜日就去問看覓。",請問下面描述的佗一項正確,海洋電信較俗日頭光電信,海洋電信收訊較贏日頭光電信,對話內面查埔的較佮意𬦰山,對話內面查某的禮拜欲去門市辦
4082537,"女：我這馬用的手機仔月費足貴的呢！
男：你這馬逐个月愛納偌濟錢？
女：一千三百九十九箍
男：哪會遮懸？
女：無法度啊，做業務工課愛定定講電話。
男：你無用阮公司的企業客戶方案？
女：彼是啥？
男：就是透過咱公司的專員申請，只要納五百九十九箍，就佮你這馬一千三百九十九箍是仝款的方案內容。而且網內互相敲電話全部攏免錢。
女：我毋知影講有這个方案啊，當時開始？
男：兩個月前。我彼陣仔閣去付違約金解約，因為共算算咧，抑是公司的企業方案閣較會和。
女：我嘛欲去解約。",根據對話，請問下面佗一个選項描述有錯誤,公司的企業客戶方案佮月租一千三百九十九的方案內容仝款,做業務工課需要的通話量較懸,逐月納五百九十九箍網內互相敲電話免錢,公司員工每一个人攏會當家己申請企業客戶方案
4092537,浮動匯率制(FloatingExchangeRates)是咧講一个國家貨幣的匯率毋是固定的，是予自由市場的供應佮需求的關係來決定的制度。「浮動匯率制」按照國家敢有干預外匯市場，會使分做自由浮動匯率制佮管理浮動匯率制。其實，無一个國家是實行完全的自由浮動，而且主要發達國家攏會對外匯市場進行無仝程度的干預。現此時管理浮動匯率制的形式真濟款，會使分做單獨浮動佮聯合浮動，嘛有實行固定政策的浮動匯率制。譬喻美元、日元、加拿大元、澳大利亞元佮少數發展中國家的貨幣採取單獨浮動。,請問下面佗一个國家採取「單獨浮動」的匯率制？,巴西,阿富汗,澳大利亞,意大利
4102537,"近來，通訊軟體發達，訊息的傳播速度愈來愈緊，所以一旦出現假新聞，佇快速傳播的情形下可能會造成社會上的謠言滿四界。有的人感覺講「老大人」定定咧分享假新聞，這款印象並毋是無道理的。根據美國兩間大學的研究顯示，不管教育程度、性別、族群、收入抑是分享偌濟連結做分類的標準，濟歲人分享的假新聞攏有比少年的使用者閣較濟。
  佇研究中發現講超過六十五歲的使用者有十一%會分享別人咧分享的假新聞，啊十八到二十九歲的使用者的當中，有分享假新聞的干焦三%爾。而且65歲以上的面冊使用者，𪜶分享假新聞的數量超過45到65歲使用者咧分享數量的兩倍，更加是18到29歲使用者的七倍。
 研究人員對按呢結果提出兩个可能的解說。第一个是濟歲人使用網路的經驗較少，無像少年人有數位判讀的能力。 第二个是人類可能會因為年紀的增加致使認知能力落低去， 所以濟歲人閣較容易去相信假新聞。 研究人員希望以後會當來證明這兩个可能，𪜶嘛推測講若假新聞的來源是家己相信的朋友，使用者閣較會因為按呢去分享假新聞。",關於分享假新聞的族群，下跤佗一个是著的？,十八到二十九歲的使用者和六十五歲以上所分享的數量相仝,四十五到六十五歲的使用者分享的數量是六十五歲以上的兩倍,六十五歲以上的使用者分享的數量是十八到二十九歲的七倍 ,六十五歲以上的使用者分享的數量是十八歲到二十九歲的11% 
4112537,沛公:「我頭拄仔揣一个藉口來便所，無共項王告辭，今這聲袂按怎?」樊噲:「欲做大代誌的人，毋免要意這小可代誌，行大禮毋免計較這款遮爾幼的禮節。這馬別人袂輸是菜刀佮菜砧，咱就親像是欲予人刣的魚佮肉，是閣欲告辭啥?猶是先安全離開才閣講。」樊噲:「沛公，阿你來的時陣敢有紮啥物禮物?」沛公:「我來的時有紮一對白色的璧玉想欲獻予項王；閣有一對用玉做的酒杯仔欲獻予亞父。結果煞拄仔好去拄著𪜶咧受氣的時陣，我就毋敢獻予𪜶，就請張良替我獻予𪜶好矣。」,請問沛公送予項王啥物禮物？,玉斗,白璧,菜砧,魚肉
4122537,"好消息緊報予你知！你敢知影這馬去美國旅遊毋免簽證？
閣較好的消息是：若你是為著工課去美國出張，仝款嘛是90工觀光辦公免簽證！毋過愛注意的代誌是：過90工後你著愛直接轉來臺灣，袂當申請延期，若是你有就學抑是長期工作的需求，著愛提出另外一種的簽證。",有關美國旅遊免簽證，下面佗一種人士會當申請？,去美國一學期的交換學生,捷捷出入境的空服員,一個月內去倒的商務人士,做散工度假的揹仔客
4132537,南非的開普敦是出名的旅遊城市，美麗的自然景緻名聲迵世界，予人呵咾甲的觸舌，是「全世界上媠的城市」之一，出名的好望角嘛佇遮。因為南非是佇地球的南爿，季節和地球的北爿顛倒反，7、8月仔開普敦猶是寒天寒爍爍，所以旅遊上適合的月份是佇9月到11月的時，彼當陣南半球拄好是春天，溫度袂傷冷抑袂傷熱。,去開普敦旅遊會是啥款咧？,七月時仔佇開普敦袂傷冷嘛袂傷熱。,開普敦的景緻馬馬虎虎。,佮北半球仝款，適合佇6月到8月的熱天去。,9月到11月佇開普敦是春天，真適合旅遊。
4142537,相信逐家會發現講，最近這幾年，咱拄著的地動、風颱等災難愈來愈濟。雖罔咱袂當阻止這寡自然災害的發生，但是咱猶是會使替彼寡受著災害影響的人做一寡代誌。為著欲協助這寡人，民間成立一个組織，透過徵求食物、衫和錢，提供𪜶一寡生活的保障。,這段話的意思是啥？,這个組織內底攏是政府派的人,會當對災害後的援助更加用心,自然的災害真罕見,這个組織干焦徵求現金
4152537,這幾年來，台灣的獨立樂團愈來愈受歡迎，佇各種大型的活動內底定定通看著遮獨立樂團的表演。𪜶無加入音樂公司，對製作到發行音樂攏是樂團的成員家己完成--ê。就是因為按呢，𪜶會當做家己佮意的音樂，免受音樂公司限制。𪜶將生活的經驗佮個人感受寫做歌詞，所擺，這款的音樂往往有誠強烈的自我風格，和一般的流行音樂無仝款。,後壁面佗一个是毋著的？,台灣人漸漸重視台灣的獨立樂團,音樂公司會替獨立樂團發行音樂,獨立樂團的成員會負責製作音樂,獨立樂團的歌詞內容對生活經驗來的
4162537,要欲入去民雄鬼仔厝，就先穿過一片拋荒的草埔，遮的氣氛有影真暗毿。老厝大埕出來了後，我佇鬼仔厝咖啡啉一杯仔咖啡，我共頭家問講，敢真正有鬼？頭家講，看你是按怎看囉。頭家的回答真有理，若是講無鬼，按呢閣有啥人欲來；啊若是講有鬼，按呢閣是有啥人敢來？這款若有閣若無的，其實就是上好的答案。,鬼仔厝咖啡店頭家的講法是按怎？,民雄鬼仔厝無鬼。,民雄鬼仔厝有鬼。,看遊客按怎去感受。,鬼是人去搬的。
4172537,阿密特，是張惠妹的本名，伊毋但是華語流行音樂的代表人物之一，更加是臺灣原住民歌星的指標人物，甚至捌予人選做是中華民國十大傑出青年，嘛入選亞洲二十大風雲人物。佇華語歌壇的女歌星當中，無人曲盤的銷量較贏伊，從到今辦過的演唱會數量，嘛無人比並會過，而且每一場票攏賣甲離離離。除了佇歌唱事業表現甲真出擢，伊對社會責任嘛是十二月屎礐-盡摒，關心弱勢族群，包括原住民囡仔的教育佮發展，保護女性的權益，嘛替LGBT族群爭取權益。,請問阿密特有啥物成就？,伊是上蓋出擢的演員。,伊是有名的美國歌星。,伊是英國傑出青年。,伊是亞洲二十大風雲人物。
4182537,"成做一个博物館迷，佇遮推薦去美國一定愛去參觀的幾間博物館。
紐約的大都會博物館，是世界出名的藝術博物館之一，毋管是毋是有興藝術的人，攏真適合來參觀。閣來是佇紐奧良的二戰博物館，了解這段歷史會當予旅程加添著智識內涵。終其尾，若你有看過《老人和海》，海明威舊宅博物館一定著愛去拜訪一逝。",高先生佮意閱讀，閣已經參觀過幾若間世界真出名的博物館矣，請問高先生上有興趣去參觀佗一種博物館？,海明威舊宅博物館,大都會博物館,二戰博物館,羅浮宮
4192537,"某仔：翁的莫閣看電視矣，佮我鬥陣來去傳統菜市仔好無？我想欲來去買一寡仔菜蔬、果子。
翁仔：我會當莫看電視，毋過我較想欲來去超級市場買物件。
某仔：是按怎咧？
翁仔：我感覺傳統菜市仔刣雞、刣魚仔的，有淡薄仔驚人，猶閣有某的你閣足愛佮賣菜的頭家講價數。
某仔：我感覺傳統菜市仔的肉較鮮，猶閣有講價數是一種藝術，你毋捌其中趣味的所在。
翁仔：敢是？我感覺佮賣菜的講價數喝來喝去足忝的，無親像超級市場攏是死豬仔價。",這个查某人是按怎愛踅傳統菜市仔？,感覺傳統菜市仔誠有藝術氣氛。,雞肉、魚肉足貴。,死豬仔價真實在。,會當佮頭家講價數。
4202537,"阿姊：我最近就無閒咧練瑜珈。社區大學的老師真有耐心，我足享受的呢。
弟弟：阿姊，瑜伽是真好的運動喔。
阿姊：弟弟，你看我有較瘦矣，精神嘛加較好矣。
弟弟：你進前毋是愛走標？定定聽你講去國校仔的運動埕走標。
阿姊：走標當然嘛是真好的運動，但是進前可能走過頭矣，致使我傷著跤頭趺，所以就無愛閣走矣。",請問下面佗一个是著？,姊姊做瑜伽跤頭趺受傷。,弟弟愛走標。,姊姊跤頭趺受傷，改練瑜伽。,弟弟變瘦。
4212537,中式食物有各種的料理方式，除了真四常的炊炒煮糋掠外，閣有爆、溜、煸、煨、燻等方式。爆是用大火燒油快炒食物，用煎匙直直翻炒食物，食物一个熟隨起鼎，像蔥爆牛肉。溜是食物炒予熟、糋予熟了後，下糖佮醋，閣用太白粉牽羹，予食物滑溜紲喙，像醋溜魚片。煸是切片、切絲的食材下落去鼎仔燙予燒直到食材內的水分予逼出來的料理方式，焦煸了後的食材清爽酥酥閣𩚨𩚨，像焦煸敏豆仔。煨是共食物下入去鼎仔，用文火沓沓仔炕，予食物熟軟的方式，像煨腿庫。燻是鼎仔內下架仔，共煮熟的食物，下佇架仔頂，架仔下底楔茶米、甘蔗等等，用甘蔗、茶米發出來的煙來烘食物，予食物來有特殊的風味，像燻茶鵝。,李先生的喙齒無好，哺物件無方便，佗一種菜較適合伊？,炒三鮮,滷腱子肉,炒敏豆仔,炕腿庫
4222537,賈父：「劉姥姥，腰去閃著矣是毋？叫查某𡢃仔來共你搥搥咧。」劉姥姥：「哪會共我講kah遐幼秀？佗一工無共跋一兩个？若攏愛搥搥咧，毋就烏暗暝矣！」,請問根據這段對話，劉嬸仔發生啥物代誌？,司奶,捶尻脊骿,掠龍,跋倒
4232537,「幽夢影」講：奇石掠米芾做知己，荔枝掠楊貴做知己，茶掠盧仝、陸羽做知己，芳草掠屈原做知己，蓴、鱸掠張翰做為知己，芭蕉掠懷素做知己，瓜掠召平做知己，雞掠宋處宗做知己，鵝掠王羲之做知己，鼓掠禰衡做知己，琵琶掠王昭君做知己。in中間，若是互相訂交，千秋萬代袂改變。,請問芳草的知己應該是下面佗一个文人？,屈原,懷素,王羲之,陸羽
4242537,崔護佇清明節彼工，孤一人去城南行踏，看著遐有一間庄跤厝仔，四周圍仔攏種桃花，伊感覺彼間厝袂䆀，嘛足想欲知影彼厝內底是蹛啥人，就借口講伊喙焦，行倚去挵門，請主人予伊一寡茶。毋過，予伊真意外的是，出來開門的竟然是一个明豔動人的查某囡仔，閣足好禮共伊款待。這改奇妙的相拄有夠讚的。第二年的清明節，伊閣來到遮的時，門煞鎖咧而且厝間空空空、無人蹛遮。伊就題一首詩講：「去年今日此門中，人面桃花相映紅；人面不知何處去？桃花依舊笑春風！」,這是人面桃花的故事，伊的意思上倚近佗一選項？,白頭偕老,永久相伴,桃花流水,人去樓空
4252537,"女：足芳的烘甘蔗，聽講燒的甘蔗汁會當潤喉補肺，咱來去啉一杯仔乎！
男：加薑汁的燒甘蔗汁真好啉。聽講有飲料店咧賣甘蔗茶，共甘蔗汁透檸檬汁，就是甘蔗檸檬汁；甘蔗汁透綠茶，就是甘蔗綠茶；共甘蔗汁透牛奶，就是甘蔗牛奶。
女：甘蔗毋但會當絞汁做飲料，嘛會當作料理。含糖量懸的甘蔗，共囥佇湯內底焄，會當予湯頭變較甘甜按呢。滷豬跤的時陣，嘛會當摻甘蔗汁，提升豬跤的甜味。甘蔗皮嘛會當提來烘雞仔，增加雞肉的氣味。
男：我這馬才知影甘蔗有遮濟的變化。這款天氣真適合食火鍋，咱來去食甘蔗火鍋！
女：好啊！食了身軀百面會感覺較溫暖。",根據這段對話，「這款天氣」是啥物款的天氣？,寒,涼,溫暖,燒熱
4262537,"頂司講：王的，這份工課你做有慣勢無？
王的講：有。
頂司講：你敢會使閣加做一寡其他的任務？
王的講：敢干焦我一个人爾？",請問王的對對方欲加派任務予伊的想法是？,無問題，隨答應,煩惱甲，驚甲,煩惱家己一个人承擔，恐驚能力無夠,堅定拒絕
4272537,"男生：佇新公司，老鳥欺負菜鳥的狀況，我嘛拄著矣。
女生：忍一時風湧平靜，退一步海闊天空",請問查某予查埔的建議是啥？,查某愛查埔爭取到底，向頂司反應,查某愛查埔知影討救兵，去請其他同事來鬥相共,查某愛查埔忍耐，忍過就好矣,查某款勸查埔會當換頭路矣
4282537,墨西哥特有的亡靈節：是佇每一冬的11/1佮11/2慶祝，就親像西方的萬聖節，有一寡所在嘛足成臺灣的清明節。墨西哥的人會搭祭壇，頂面囥頭骨形的糖仔、蠟條、萬壽菊、往生者愛食的食物等等，用正向的心情歡迎死者倒轉來。,下面佗一款物件袂出現佇亡靈節的祭壇頂懸？,糖仔,蠟條,𨑨迌物仔,萬壽菊
4292537,"男性：你昨昏有看電視新聞無？
女性：有啊，按怎hioh？
男性：政府欲起油價矣！
女性：真討厭呢？這個月閣袂使買媠媠的衫啦！
男性：著啊！我就袂使逐工食好料的矣！",請問這兩个人咧討論啥？,電視節目,學校課程,油價調懸,地方美食
4302537,"peh山的時迷路的原因真濟，比如：無熟似地理環境、體力䆀來落陣、無紮地圖、指北針、無養成隨時定位的習慣、天氣䆀等等。
若是無細膩迷路，千萬莫驚惶失措家己烏白行。就愛保持冷靜，閣保留體力，確定方向了後倒轉原位，抑是佇原位等待救援。注意防濕、防風，也省食食、水佮手機仔電池。若是發生意外，著先揣一个訊號較好的所在，才用手機仔卡110、112、119抑是通知有經驗的親友鬥報案。求救時愛共所行的路線、海拔高度、地形佮特殊景觀等等講予清楚。
為著減少迷路時的困擾，上好莫家己一个人去peh山抑是落陣。出發進前若是會當買指北針、省電的手電仔或是手動發電的手電仔、手機仔充電器、雨衫、防寒的衫、lài-tah、觱仔、萬能刀仔、GPS等等物件來準備，萬一迷路，也較會當保護安全。",根據這篇文章，後壁是佗一个是對的？,Peh山前愛準備好勢通降低危險,一發現家己行毋著路就愛緊落山,報案的時陣毋免清楚說明情形,行毋著路的時陣愛請朋友買擋寒的衫
4312537,台灣學生佇中華民國佮美國斷交的政治衝擊之下，無閣唱西洋流行歌，轉來唱家己的歌，所以校園民歌就按呢誕生矣。校園民歌的特色是歌詞簡單通俗，好記好唱。題材包括愛情故事、歷史故事、民間傳說等等，不止豐富。校園民歌嘛是尾仔台灣流行音樂發展的根基。,請根據文章，選出正確的答案。,『校園民歌』的歌手掠西洋文化做高尚,『校園民歌』無咧唱愛情故事,『校園民歌』的歌詞真簡單,『校園民歌』佮台灣流行音樂無關係
4322537,阿木仔跤踏車騎--咧，出恆春北門，雙爿邊拋荒，伊共手機仔囥踮菜籃，手電仔點著做車頭燈，車路雙爿攏是墓仔埔。車騎到路頭，規路烏黔黔（khâm），無啥人，閣行--落去猶有規大逝樓梯愛行，路燈也無，干干仔用手機仔的光，寬寬仔行到下跤兜。終其尾，伊看著紺色、黃色的微微仔火咧熾，當時仔『出火』是按呢喔。,「出火」時附近的環境是按怎？,真光。,足拋荒的。,鬧熱滾滾。,真狹𤲍。
4332537,"查埔：你好！請問你的手機仔什麼啥物問題？
查某：我的手機下早仔就拍袂開矣。
查埔：是不是無電矣？我共你充看覓咧。
查某：我逐暗攏共電線插咧才去睏呢。
查埔：嗯，按呢看起來是別的問題，共你送去修理好無？會共手機仔重設喔，按呢會使無？
查某：毋過內底我有足重要的相片和連絡人。
查埔：請問你普通時仔有ió-bih無？
查某：我無確定，我攏直接用google口座
查埔：請佇這台平板電腦面頂拍你的口座和暗號，我替你確認一下。
查埔：我共你確認好矣，你的資料包含連絡人佮相片攏有ió-bih佇雲頂矣。
查某：多謝你，按呢我就放心矣
查埔：等診斷的結果出來了後，我會閣敲電話共你報價，你會使決定欲修理無。",請問對話內底的查埔的講「會共手機仔重設」意思是講？,手機仔的外殼會重設計,手機仔軟體會重安裝,手機仔資料會全部刣掉,手機仔桌布會當換做新的
4342537,《超級星光大道》是台灣往過人氣不止仔旺的唱歌選秀節目，透過濟濟奬金佮曲盤合約siânn素人歌手報名參加，thìng好講是台灣規模上大的選秀節目。現此時佇台灣真濟受歡迎的歌手攏捌參加過這个節目，親像林宥嘉、徐佳瑩、梁文音這幾位。不而過，節目佇二空一一年彼陣煞鼓。,請教《超級星光大道》現此時的情形？,《超級星光大道》逐禮拜三暗時放送,《超級星光大道》停止放送矣,《超級星光大道》改做揀選演員,《超級星光大道》楦闊比賽規模
4352537,一篇新聞報導講：佇傳統風俗中，出嫁的新娘仔會抨葵扇，代表袂有歹性地，但是這幾冬有袂少新娘仔有真濟新想法，有人抨大大支的葵扇，閣有人抨電風，最近閣有新娘仔竟然對車窗抨一隻冷氣，共逐家驚一趒。新郎仔講，細支葵扇無通好好仔顯示新娘仔的身份，所以改較大一屑仔。這凡勢是現代社會才通看會著的！,根據傳統風俗，新娘應該擲啥物來表示家己無歹性地？,擲冷氣,擲電風,擲葵扇,啥物攏會使擲
4362537,"男：咱到荷蘭的時陣，欲去佗一寡所在呢？
女：四五月是鬱金香咧大開的季節，無咱就來花田旅行！",請問這个小姐所講的是啥物意思？,伊想欲來一逝鬱金香花田旅行,伊用四五個月才種出鬱金香,伊聽講荷蘭的鬱金香花季真短,伊感覺鬱金香是上媠的花蕊
4372537,佇有聲的電影出現了後，歌舞片成做一種hőng注意的電影形式。歌舞片內面有足濟唱歌跳舞的部份，透過歌舞來描寫人物參推動劇情。歌舞片上開始時行是佇1930到1950年間的Hó-lí-ù，歌舞的布景鬧熱甲，創造出佮現實世界無仝的空間，予觀眾有緊張，嘛有放冗。今歌舞片毋是Hó-lí-ù主要的電影形式，毋過印度Pò-lí-ù的歌舞片頂港有名聲，下港上出名，《三个戇人》佇臺灣搬的時轟動武林，驚動萬教。印度嘛是這馬世界上大的歌舞片生產國家。,請問歌舞片的特色是啥？,是Hó-lí-ù的特產,布景攏誠簡單扭掠,歌舞片的布景佮現實世界相𫝛,歌舞的布景足鬧熱
4382537,有一條長志的歌曲，其中一句是「有夢的人，無論是山偌懸、水偌深，路偌遠，攏袂失膽」，你敢有夢？人生干焦一擺，咱毋知影家己的性命啥物時陣結束，所以咱愛把握時間，想看覓家己興啥物。有人的夢檢采誠僫實現，就親像是行佇一條長長的路面頂。毋過夢予人有勇氣，毋驚艱苦。無論咱拄著偌大的困難攏毋通驚惶，凡若想辦法克服，夢定著會實現。,這篇文章主要欲講佗一項代誌？,驚困難的人的確袂當實現夢想,無夢想的人就毋驚任何的困難,鼓勵人愛有夢想，拍拚克服拄著的困難,人生誠長，咱會使沓沓仔走揣家己的夢想
4392537,"這幾冬，因為台灣四界攏是路邊擔仔、餐廳，三頓攏佇外口食是誠四常的代誌。定食外口的人常在會食過量的板膋、糖佮鹽，菜蔬、果子的量食無夠，致使營養不良。營養學家提醒定食外口的人若是欲食予健康，佇自助餐點菜的時陣，上好是以維生素、礦物質佮纖維較濟的五穀飯來代替白米飯。
卵白質的部份，會使揀煠的抑是炊的魚仔、肉、卵。菜蔬若傷油，佇咧食進前共菜蔬囥入去燒茶內底洗一下，共一寡油洗掉。假使講佇麵擔仔食麵，會使點湯麵，毋過袂使共湯啉kah了。上好莫點乾麵，因為乾麵濫油、豆油佮其他的調味料，按呢可能會食過量的油佮鹽。切料會使點滷卵、滷豆干、皮蛋豆腐來補充卵白質，點青菜煠的時，會使提醒頭家肉燥佮醬料莫濫傷濟。按呢就會使食較健康。",下底佗一種是作者推薦的食食？,麻醬麵,煠魚,五柳居,雞腿糋
4402537,台灣蓋有名的野球投手郭泰源捌講：「投手是欲投球予人摃的，毋免驚去予人摃著球。」這是好的投手的領悟，伊知影講無論投球投了有偌好，都會有可能去予人摃著，著愛做你去投，才會當共球投予好。平仔出名的槌仔手陳金鋒嘛講：「球來就共摃。」這是bá-tah真勇的槌仔手的感想，因為干焦專注佇現此時，全力以赴來摃球，才會有好的表現，雖然講投手佮槌仔手的身份無仝，但是理路是相仝的。,郭泰源佮陳金鋒有啥物共通點？,攏是投手。,攏是bá-tah真勇的槌仔手。,專注佇現此。,摃球去受著束縛。
4412537,"男：陽光西餐廳你好，真歡喜會當共你服務。
女：你好，請問下昏暗六點敢有位？
男：請問有幾个欲來用餐？
女：四个。
男：四个愛等甲六點半，六點半共恁留四个位好無？
女：好，多謝你。",請問對話中的查某訂幾點的位？,明仔載六點半,今仔日六點半,明仔載六點,今仔日六點
4422537,查埔：夏威夷是每一个人佇這世人定著愛去的渡假好所在。             查某：感覺已經有足濟人去過遐矣。           查埔：是啊!阮爸母佇三十年前結婚的時就去遐蜜月旅行。             查某：哇！按呢真正是一个足經典的所在。       查埔：我咧看機票矣，你嘛看覓咧。           查某：喔!……無定著，咱會當閣考慮一下仔地點。,請問：查某人對去夏威夷的想法是按怎？,夏威夷真適合渡假,伊想欲去夏威夷渡假,伊較想欲去其他的所在,𪜶爸母佇夏威夷
4432537,奧斯卡金像獎是美國電影業界每年上要緊的活動之一，嘛受著全球重視，超過一百个國家會轉播頒獎典禮。奧斯卡獎設立了後，前前後後有加減無仝款的獎項，到今已經有二十外種。台灣導演李安，捌得著奧斯卡上讚外語片獎佮得著兩擺奧斯卡金像獎上讚導演獎。,請根據文章，選出正確的答案。,台灣人捌得著奧斯卡金像獎。,日本無關心奧斯卡金像獎。,奧斯卡金像獎的獎項毋捌改變。,李安捌得著奧斯卡上讚動畫獎。
4442537,你若佇拜六禮拜歇睏日駛車上國道高速公路，定定看會著排甲長躼躼的車陣，嘛因為車輛濟，會予車速變慢。若是拄著車禍事故，雖然有警察排解，毋過嘛是會窒甲足嚴重，有當時仔速度閣會慢甲無到十公里，甚至高速公路隨變做一个大停車場。你卡佇強欲停落來的車陣裡，看著頭前規排的擋仔燈咧著，家己的速度若龜咧趖，正經需要足大的耐心，才袂掠狂。,請問窒車的時陣車主欲按怎﹖,惡--人。,有耐性。,揣警察。,來去睏。
4452537,"親愛的勇者，你好。阮按算欲佇下跤所列的時間內，進行遊戲伺服器的日常維護。佇維護期間，眾勇者袂使登錄遊戲，建議眾勇者提早登出遊戲，避免無必要的損失。　
[維護期間]二空一八年十二月三十　一點～二空一九年十二月三十　兩點
[維護內容]日常維護
[補償內容]勇者之石兩个、高級恢復劑兩个、中級裝備一个
[補償對象]十二月三十的暗時六點進前有登錄的奕者
[補償方試]發放佇遊戲禮物袋內底
[補償領取時間]十二月三十　暗時六點
[注意事項]維護煞了，遊戲著愛下載更新的資料，建議愛佇有wifi的環境中進行
",下面佗一个描述是正確的？,遊戲更新了後毋免下載資料,遊戲維護的時毋免登出遊戲,遊戲維護煞袂發放高級裝備,遊戲補償項目無佇禮物袋內底
4462537,2019年來矣，已經推出滿15冬的第三代行動通訊3G業務，正式佇2018年12月31結束、成做歷史。原底若使用3G資費的用戶，若是猶未申請升級做4G資費，號碼保留的時間是2019年正月初一kah 6月30，佇這期間內，彼个手機仔號碼干焦通卡110、119、佮112緊急電話，袂當正常接佮卡電話，閣使用3G行動網路服務。若是欲改做4G資費，通佇2月初十進前，本人卡電話到電信公司直接改做4G資費，若是2月11以後，就愛親自紮兩種證件到電信公司的實體店面申請。,陳先生目前使用的號碼是3G資費，伊可能會發生啥代誌？,伊佇2019年1月接著朋友敲來的電話,伊佇2019年2月用3G網路上網看影片,伊佇2019年3月敲電話去電信公司改做4G資費,伊佇2019年四月親身去電信公司申請4G資費
4472537,查埔：後個月國家音樂廳有歐洲鋼琴王子的演奏會，欲做伙來聽無？     查某：敢攏是你一个人去聽爾？               查埔：啊就揣無伴啊！而且一个人去聽較自由。    查某：門票是偌濟錢啊？                  查埔：上俗的千二。   查某：這對我來講傷貴矣，而且後個月我無閒呢！ 查埔：按呢我就家己來去喔!,這位小姐為啥物無欲去聽演奏會？,這位先生無欲共伊鬥出門票的錢。,國家音樂廳傷過遠。,無時間去。,無佮意鋼琴王子。
4482537,根據針對全球將近4000个消費者進行的獨立調查顯示，干焦少數受訪者認為人工智慧的發展會致使機器人大時行，取代人類的工課；而且有六成受訪者認為，自動化技術佮人工智慧一工比一工閣較時行「會當予社會變甲愈來愈好」。,請問文中六成是啥物意思？,百分之四十,百分之六十,百分之四,百分之六
4492537,傳統臺灣民間的風俗，相信十六歲以下的囡仔攏受床母七娘媽的保庇，所以紅嬰仔出世度晬進前，厝裡的人會抱去廟裡下願，而且用古早錢、鎖牌、銀牌，貫紅絨仔線結佇頷頸仔。,關於這段文字的描述下面佗一个正確？,七娘媽會保庇十六歲以下的囡仔。,紅嬰仔佇度晬進前著愛定期去廟裡收驚來祈福。,古早錢、鎖牌、銀牌，貫紅絨仔線結佇頷頸仔是成年禮的一種。,床母是台灣民間傳說之一，故事真譀古。
4502537,翁：某的，結婚紀念日快樂。我愛你一萬年！某：翁的！我知影你誠環保，毋過敢會使連你講的話嘛遮爾環保？,根據頂面的兩逝短訊，佗一个是著的？,正月十四是這對翁仔某的結婚紀念日,翁婿佇結婚紀念日彼工欲去做環保,牽手佮意收著慶祝結婚紀念日的短訊,翁婿佇逐年的結婚紀念日攏講仝款的話
4512537,A：「較早有一个查埔囡仔，伊毋管是按怎學，就是學袂曉英文、數學。遐的字就佇伊的頭殼內底一直踅一直踅，逐工攏足痛苦，逐家攏咧共伊譬相。但是有一工，伊總算學會曉所有的物件。伊想欲共想通的物件寫出來，煞予伊發現著相對論等等的偉大理論。伊是啥物人呢？」B：「艾爾伯特‧愛因斯坦。」A：「發明電火泡仔的是啥人？」B：「愛迪生！」A：「無毋著！就是愛迪生。伊細漢的時陣閣予國學仔退學！恁敢會當想講安徒生，細漢的時陣嘛毋捌字？」,請問啥人發現著相對論？,愛迪生,愛因斯坦,依翔,安徒生
4522537,羅家倫說：「有風度的運動家毋但愛有認輸的精神，而且更加愛有超越輸贏的腹腸。」運動比賽相爭的不只是分數的勝敗爾，閣較欲比並的是精神佮腹腸。有一半个仔的運動員為著欲爭取比賽成績來食禁藥，甚至拍假球，這攏是無正範的做法。一旦發生遮的現象，毋但是伊個人的運動生涯百面會烏有去，社會的風氣嘛定著會沓沓仔敗壞去。,運動精神代表啥物？,欲贏對手的精神。,食禁藥的風氣。,超越勝敗的腹腸。,拍假球的風氣。
4532537,張先生你好，陽光汽車共你關心，提醒你的愛車ABC-1234預約12/7（五）13點30入場機油保養，我是服務顧問王大文，真歡喜為你服務。（服務場地址更新做：台北市愛國東路3000號）（系統簡訊請勿回覆）,請問下面佗一个描述是正確的？,汽車欲佇12月初7下晡3點30分入廠,這改入廠的目的是做機油保養,服務廠的地址佮以早仝款,同意這項注文的服務需要回覆短訊
4542537,"男：民眾的衛教智識水準無夠，咱病院應該愛申請經費，做閣較濟衛教常識的演講。
醫師：是啊！按呢，我的門診病人就袂逐工攏滿滿滿矣！應該加開一寡演講課程，來教民眾按怎注意個人心理健康，避免想袂開，像今仔日的新聞彼按呢，發生袂當挽回的遺憾。
男：若加宣傳是會當有效預防的。話講倒轉來，今仔日的新聞是發生啥物代誌？",請問下面佗一个描述是著的？,對話的人攏是醫師,兩个人攏支持病院愛加開設講座課程,其中一个人的門診人數真少,兩个人攏知影今仔日的新聞內容
4552537,某公：「請大王恕罪，我和大王做伙努力拍秦軍，將軍佇黃河以北作戰，我佇黃河以南作戰，但是想袂到我會當先入關攻破秦軍，才會使佇遮佮將軍相見面。這馬有小人咧講閒仔話，致使大王和我之間互相積怨。我自頭到尾都毋敢反背大王你啊，希望將軍相信我。」大王：「原來如此，無怪你，這是主公你的左司馬曹無傷講的；若無，我哪會憢疑你咧？來來來，留落來做伙食飯。」,請問是啥人佮大王講閒仔話？,秦軍,曹無傷,黃河,主公
4562537,"限時高難度活動「魔物洞窟探險」開幕！
以地下迷宮做為舞臺而展開的故事，與勇者們並肩作戰，共同討伐傳說中的魔龍吧！
本次活動期間為2019年1月5日16點起至1月20日16點結束，期間將會進行特別的任務，即魔龍討伐戰。所有的玩家將會一起參與對魔龍的討伐戰中。只要對魔龍進行攻擊，所產生的傷害量將直接轉化為等值的傷害點數。根據獲得的傷害點數，玩家將獲得相應的獎勵。並且，只要完成討伐期間內的每日任務，同樣會獲得相應獎勵。
[獎勵獲得方法]當傷害點數達到一定數額時，在戰鬥結束後，會自動獲得相應獎勵。在主介面點擊「活動獎勵」，選擇「傷害點數獎勵確認」，即可查看詳細的獎勵列表。
[通過傷害點數可獲得的道具]
【活動限定裝備】「魔龍麟甲」、「魔龍牙之劍」
【升級素材】魔龍之鱗、魔龍之爪、魔龍之翼",下面描述佗一个是毋著的？,限時高難度活動「魔物洞窟探險」開始時間是2019年一月初五下晡４點。,對魔龍攻擊產生的傷害量會直接變做相對應的獎勵。,活動期間有機會得著魔龍之鱗、魔龍之爪。,這擺的活動用地下迷宮做舞台。
4572537,「幽夢影」講：讀經冊佇寒天較好，人的精神會當專一集中。讀史冊佇熱天較好，熱天日時仔長，時間充足。讀諸子佇秋天較好，秋清秋清，人的思想邏輯較特殊。讀集部著作佇春天較好，春天萬物真活動，花草繁盛。 ,請問若欲準備安排讀史冊，照幽夢影建議的，應該規劃佇佗一个季節？,春天,熱天,秋天,冬天
4582537,2019年來矣，已經推出滿15冬的第三代行動通訊3G業務，正式佇2018年12月31結束、成做歷史。原底若使用3G資費的用戶，若是猶未申請升級做4G資費，號碼保留的時間是2019年正月初一kah 6月30，佇這期間內，彼个手機仔號碼干焦通卡110、119、佮112緊急電話，袂當正常接佮卡電話，閣使用3G行動網路服務。若是欲改做4G資費，通佇2月初十進前，本人卡電話到電信公司直接改做4G資費，若是2月11以後，就愛親自紮兩種證件到電信公司的實體店面申請。,根據這篇文章，下面佗一个是著的,2005年已經有3G電話會使用,2019年6月進前一定愛申請4G資費,2019年7月會當佮3G的號碼通話,2019年底無法度用4G行動網路
4592537,"女：聽講水樹奈奈欲來台灣開演唱會矣，我欲共我朋友伴鬥買演唱會的門票。
男：水樹奈奈？伊敢毋是日本咧共動畫配音的聲優？哪會欲來台灣開演唱會？
女：這馬日本的聲優業界會予歌唱了好聽的聲優出唱片，嘛會予遐的聲優開演唱會，有的人會選擇閣用歌手身分出道，siāng時做聲優佮歌手。著矣，你敢願意共阮鬥買票？我足驚時到搶無票。
男：好啊，我會使試看覓，若有買著，我敢嘛會使去看演唱會？
女：真讚，我會教你欲按怎買票，若有賰的票予阮朋友，才請你啉涼的。",請問這位先生想欲創啥物？,伊想欲成做聲優,伊想欲共人鬥買票,伊想欲請這个小姐啉飲料,伊想欲開演唱會
4602537,"女：先生你好，請問你敢知影這改和性別平等有關係的公投愛按怎投票？
男：我大概知影。
女：你知無？這改的投法真複雜喔。像這題，你欲投同意抑是反對？
男：我欲投啥，這是我的秘密，無欲共人講喔。
女：我會使教你按怎投喔。
男：多謝你，毋過等我共鐵路便當食了才閣講好無？",請問佗一項是正確的？,這位先生當咧食便當。,這位先生毋知欲按怎投票。,這位先生共這位小姐講伊欲投反對票。,這位先生共這位小姐講伊欲投同意票。
4612537,"這幾冬，因為台灣四界攏是路邊擔仔、餐廳，三頓攏佇外口食是誠四常的代誌。定食外口的人常在會食過量的板膋、糖佮鹽，菜蔬、果子的量食無夠，致使營養不良。營養學家提醒定食外口的人若是欲食予健康，佇自助餐點菜的時陣，上好是以維生素、礦物質佮纖維較濟的五穀飯來代替白米飯。
卵白質的部份，會使揀煠的抑是炊的魚仔、肉、卵。菜蔬若傷油，佇咧食進前共菜蔬囥入去燒茶內底洗一下，共一寡油洗掉。假使講佇麵擔仔食麵，會使點湯麵，毋過袂使共湯啉kah了。上好莫點乾麵，因為乾麵濫油、豆油佮其他的調味料，按呢可能會食過量的油佮鹽。切料會使點滷卵、滷豆干、皮蛋豆腐來補充卵白質，點青菜煠的時，會使提醒頭家肉燥佮醬料莫濫傷濟。按呢就會使食較健康。",這段文章的重點是啥物？,討論咱臺灣食外口普遍的原因,討論食外口的優缺點,介紹有好料的餐廳,介紹按怎揀健康的外食
4622537,"甲：佇朋友、敵人破病的時陣，啥人對朋友上有路用，對敵人上有敗害？
乙：醫生啊。
甲：佇𪜶咧行船煞拄著海裡的風險的時陣咧？
乙：導航𤆬頭的人啊。
甲：一个有正義的人，佇啥物行動佮目的，會當對朋友上有路用，對敵人上有敗害？
乙：佮頭前彼个相戰，佮後壁彼个聯盟。
甲：不而過，一个人健康的時陣，曷無需要醫生。
乙：無毋著。
甲：無咧行船的時嘛無需要導航𤆬頭的人啊。
乙：敢毋是？
甲：若按呢和平的時陣，敢嘛就無需要正義矣？
乙：我才無按呢想。",行船的時陣需要啥物？,正義。,醫生。,導航𤆬頭的人。,蘇格拉底。
4632537,"男：Bibi，臺仔頂當咧進行的儀式誠特別呢，我毋捌佇阮的國家看過。
女：瑪竇，這是臺北市這幾冬當咧推捒的祭孔大典，佇恁的國家哪有可能捌看過？
男：表演跳舞的學生看起來真少年，規个儀式嘛足有活力。
女：著啊！這幾年有一寡學校負責祭孔大典的節目表演，予少年人透過音樂佮舞蹈去了解傳統文化，按呢才通共文化代代湠落去。
男：這款特別的舞叫做啥物？
女：「八佾舞」。著啦！小等一下祭孔活動煞了後閣會使食「智慧粿」，希望食過智慧粿，你的中文會進步足緊。",請問這段對話主要的重點是啥？,祭孔大典佇國外看袂著,台北市最近咧推捒祭孔大典,祭孔大典當中擔任八佾舞的學生足少年，儀式嘛充滿活力，有達著傳承的目的,食祭孔大典的智慧粿了後，會當予中文進步足緊的。
4642537,這馬便利商店、飲料店四界滿滿是，逐家攏直接買外口的涼水。市面上咧賣的涼水雖然利便，毋過內底有摻真濟添加物，長期按呢啉可能對健康有敗害。為著健康，逐家會當用果子、茶米來家己做涼的，譬論講共柳丁、檸檬的汁擠出來、抑是共時計果切開了後，摻蜜佮冰水，就是好啉的柳丁汁、檸檬汁抑是時計果汁；嘛會使共綠茶的茶葉仔囥入去罐仔內底，加冷水了後，囥入去冰箱，隔轉天就有冷泡茶通好啉。家己做涼的毋但食材品質佮製作衛生，猶閣會使避免食著不需要的添加物。若有閒，就來做一杯仔家己愛啉的飲料。,根據這段文章，市面上咧賣的飲料佮家己做的飲料主要的差別佇佗位?,家己做的飲料較健康,市面上咧賣的飲料較俗,市面上咧賣的飲料保存的期限較短,家己做的飲料內底有化學的添加物
4652537,就看對面千佛山頂，梵宇僧樓，佮彼蒼松翠柏，懸懸低低，紅的紅記記，白的白鑠鑠，籃的青青，綠的青gìng-gìng，閣有一兩欉仔紅楓仔夾佇內底，就若宋人趙千里的一幅大幅圖，做一隻幾十里長的閘屏。當咧呵咾的時，雄雄聽著一个掠魚人的聲，向頭去看，誰知影彼明湖早就平靜清氣kah若鏡仝款。彼千佛山的影照佇湖中，看kah清清楚楚，彼樓臺樹木，特別有光彩，感覺比頂頭的一个千佛山閣較好看，閣較清楚。,文章內底講著千佛山的景緻，佗一个選項是錯誤的描述？,千佛山有一座趙千里的閘屏,紅的紅記記，白的白雪雪是講彼座廟寺,青的青蘢蘢，是講松柏樹欉,千佛山的倒影比本尊閣較媠
4662537,"限時高難度活動「魔物洞窟探險」開幕！
以地下迷宮做為舞臺而展開的故事，與勇者們並肩作戰，共同討伐傳說中的魔龍吧！
本次活動期間為2019年1月5日16點起至1月20日16點結束，期間將會進行特別的任務，即魔龍討伐戰。所有的玩家將會一起參與對魔龍的討伐戰中。只要對魔龍進行攻擊，所產生的傷害量將直接轉化為等值的傷害點數。根據獲得的傷害點數，玩家將獲得相應的獎勵。並且，只要完成討伐期間內的每日任務，同樣會獲得相應獎勵。
[獎勵獲得方法]當傷害點數達到一定數額時，在戰鬥結束後，會自動獲得相應獎勵。在主介面點擊「活動獎勵」，選擇「傷害點數獎勵確認」，即可查看詳細的獎勵列表。
[通過傷害點數可獲得的道具]
【活動限定裝備】「魔龍麟甲」、「魔龍牙之劍」
【升級素材】魔龍之鱗、魔龍之爪、魔龍之翼",下面描述佗一个是正確的？,這擺的活動佇迷霧樹林中進行。,這擺的活動欲開戰獸人之王。,這擺的活動可能會得著魔龍之翼。,這擺的活動進行到一月三十結束。
4672537,請聽這段對話，然後回答下面的問題。男：某的，咱來去歐洲蜜月旅行好無？女：歐洲！？彼會足貴的！阮同事講伊到冰島蜜月旅行，十工就開十三萬！閣無包含家己的消費呢！按呢旅行轉來咱就干焦會當哺樹根過日矣！莫講咱婚禮才拄辦煞，開足濟錢爾，哪有法度去歐洲蜜月旅行？男：那按呢你想欲去佗位蜜月旅行？女：其實我足想欲去冰島看極光……,請問這位太太的意思是啥？,伊想欲去歐洲蜜月旅行,無愛去蜜月旅行,蜜月旅行毋免去到歐洲,去佗蜜月旅行攏會使，只要較俗的就好矣
4682537,"
女：你坐火車來遮𨑨迌喔？
男：著啊。我專工來遮看海的。
女：你按佗位來？
男：我對桃園來的。
女：你敢是頭一改來？
男：這是我第一改來苗栗龍港。
女：你毋捌看過海？
男：我毋是毋捌看過海啦，是毋捌看過龍港遮的海。",佗一項是正確的？,這位先生毋捌看過海,這位小姐蹛桃園,這位先生捌來過龍港,這位先生坐火車到龍港𨑨迌
4692537,現代人壓力真大，工作時間傷長是其中一個原因。有一个組織調查38个國家了後發現，逐年逐個人平均工作時間上長的國家是墨西哥。亞洲國家是韓國的工作時間上濟。韓國人一冬的工作時間超過2000點鐘。美國佮日本的工作時間大約是1700點鐘一冬。工作時間傷長可能會予人無命，雖然愛討趁，健康嘛是著注意。,東方國家內底，佗一个國家的人，一年當中的工作時間上長？,墨西哥,韓國,美國,日本
4702537,"電話掛號Q&A：
Q1.電話掛號了後我就愛幾點到病院看門診？
A：通到本院的網站，抑是用手機仔下載本院的APP，看醫師看病的進度。每一位病人的狀況無仝，看病所需要的時間嘛無仝，到病院的時，若是猶未著家己的號碼，請佇候診區等待，照號碼的次序看門診。

Q2.電話掛號的時間敢有限制？
A：電話掛號請佇看診的前1工到27工，下昏暗8點開始開放預約掛號。

Q3.若是已經掛號欲按怎取消？
A：通卡掛號的電話取消，毋過請佇預約掛號彼工的早起11點進前共掛號取消。

Q4.頭擺看門診敢嘛通卡電話掛號？
A：會使。毋過佇來看門診彼工請紮身分證佮健保卡，閣提早半點鐘到病院櫃檯添寫初診資料表。

Q5.卡一擺電話會使掛號幾診？
A：無限制，毋過請考慮看門診的時間，才袂落勾看門診的時間。若超過兩擺掛號煞無到，就會取消了後電話掛號的資格。",根據電話掛號的Q&A，下跤佗一項是著的？,毋捌去過彼間病院的病人袂使敲電話預約掛號,超過兩改掛號煞無去看診就袂當掛號第三擺矣,逐擺使用電話掛號干焦會使預約一位醫生看診,想欲知影醫生的看診進度干焦會當親身到病院等待
4712537,逐擺坐火車轉去厝的時陣，若是到食飯時間，我就會買一个鐵路便當來止枵。上四常的台鐵鐵路便當有六十箍的排骨便當，內底有白飯、排骨、炒鹹菜、醬瓜、滷卵、滷豆皮；八十箍的排骨便當有加青菜佮thia̋n-pú-lah；一百箍的排骨便當是共白飯換做菜飯。台鐵閣提供八十箍的素食便當，主菜對排骨變做素排抑是素雞。這幾種便當我攏食過，上合我的味的是六十箍便當的滷豆皮，又閣軟又閣夠味，有夠好食。一百箍的菜飯對我來講傷油矣。素便當的素排抑是素雞本來就毋是我佮意的菜色，若會使換做青菜，應當會閣較合我的口味。,作者上佮意的是便當內底的佗一項菜?,排骨,素雞,thia̋n-pú-lah,滷豆皮
4722537,史雷克是一个可憐的孤兒，定定予人排斥佮霸凌。若佇現實生活中拄著不如意的時，咱難免會想欲逃離抑是去覕起來，可比是去深山林內抑是海邊仔，一个心靈會當獨處的邊仔角。不而過每一擺的走閃終其尾嘛是會有結束的一日，所以講積極的做法應該是，佇咧走脫的過程中，著愛攢便欲轉去所需要的本錢。就親像史雷克伊佇這一百二十一工中，毋但鍛鍊著家己的勇氣，閣重新學習佮人鬥陣，嘛練就單獨生存的本領。,史雷克脫逃欲幾工？,一百二十一工。,一百二十二工。,一百十二工。,兩百一十一工。
4732537,"A：阿國，你敢知影七步成詩的故事？
B：我知，魏文帝對曹植講，你既然才華出擢，按呢就用你行七步的時間寫一首詩。若寫袂出來，我就欲共你刣死。曹植七步內共詩完成，煮豆持作羹，漉菽以為汁；萁在釜下燃，豆在釜中泣；本是同根生，相煎何太急？
A：明明是兄弟，煞欲相刣，實在是傷過悲慘。",請問會當用佗一个成語來形容曹植的文思敏捷？,七步成詩,煮豆燃萁,本是同根生,相煎何太急
4742537,現代人差不多逐工攏會摸著電腦的字盤和滑鼠，毋過上好是莫凊彩用別人的字盤和滑鼠。因為真濟人咧長時間使用電腦了後，目睭無爽快，攏會去挼目睭，這定定是傳染紅目墘的原因之一。為欲預防，上好是字盤抑是滑鼠使用了，隨用雪文洗手，來減少傳染的機會。,下面關於文章的描述，佗一个正確？,避免長時間來使用電腦,使用別人的齒盤佮滑鼠著愛先共人講,愛特別注意電腦病毒,紅目墘真𠢕共人穢
4752537,"小柯：「猶細漢的孔融請守門人通報，講自己是李太守的親情。」
小羅：「in互相敢有熟似？」
小柯：「李太守就問孔融，咱敢是親情？」孔融講「我的祖先是孔夫子，佮你的老祖先老子有師友交情，所以我佮你嘛是世交啊！」
小羅：「我想起來矣，孔融的故事予陳大夫知影了後，伊就講：「『小時了了，大未必佳。』」
小柯：「著，孔融隨共回講，我想陳大夫細漢時仔一定真巧！」",請問『小時了了』的意思倚下列佗一選項？,大格雞慢啼,一下雷，天下響,『才高八斗』,『未必盡然』
4762537,"丸子：班長去佗位矣？戶外教學旅行是袂使落陣的。
小玉：我看伊入去冊店，凡勢是咧看冊？
丸子：班長上愛看冊矣，尤其上佮意學語言，法語、日語、西班牙語攏考伊袂倒。
小玉：凡勢這時伊當咧冊店看語言學習的冊！",請問下面講法佗一个是著的？,班長去超市買冊,班長上無會曉講三種語言,小玉毋知班長佇冊店內底,丸仔揣著班長矣
4772537,"A：咱到位矣未？透早就開始𬦰山，自出發到這馬已經幾若點鐘矣，我兩肢跤攏咧咇咇掣矣，活欲忝死。
B：𬦰山是親近大自然的好機會neh，空氣真好，風景嘛真媠。你拄才規路攏咧食食食，歇睏幾若擺矣，應該無遐慘啦。咱閣一下仔就到矣啦。",根據這段對話，這个人咧哼啥？,傷晏出發矣,山頂空氣無好,腹肚枵,𬦰山𬦰甲足忝的
4782537,"男生：百姓的生活真正真自在呢！
女生：百姓干焦共家己抑是規家伙仔的生活顧予好就好矣，無像皇帝你愛關心的是規个國家的代誌呢。",關於這段對話的分析，下面佗一个是正確的？,皇帝無顧百姓生活，干焦成就家己,查某的意思是皇帝責任重大，著愛憂國憂民，無法度親像百姓仝款自在,對查某講的話來推論：皇帝是君權神授，袂當侵犯,皇帝無了解民間的痛苦，干焦看著表面
4792537,講著搖滾樂，袂當無講著搖滾樂的象徵，傳奇的樂團披頭四。佇一九六空年，四个英國少年家組成這个會當影響全世界的樂團，用搖滾樂引領全世界。披頭四毋干焦是美國有史以來銷量上好的樂團，而且閣是去予《時代》雜誌認定做是佇這世紀中上重要的一百个人之一，《滾石雜誌》更加共𪜶稱呼做是歷史上上偉大的藝人。,請問這篇文章的主旨是啥？,本世紀上重要的政治家,英國樂團歷年唱片銷量的比較,披頭四的傳奇,美國人的樂團
4802537,請聽以下廣播內容，回答問題：想欲出去𨑨迌，毋過無錢？無要緊啦！熊貓旅遊有上俗的方案！想欲出去𨑨迌，毋過無交通的工具？無要緊啦！熊貓旅遊有上多元的交通工具會當租予你使用！想欲出去𨑨迌，猶毋過無時間？無要緊啦！熊貓旅遊有上自由的行程規劃！你所有要求，阮攏會當滿足你，熊貓旅遊佮你做伙體驗台灣的媠。,熊貓旅遊公司上主要的人客上有可能是啥人？,閒閒佇厝內的自由工作者,已經退休的好額人,無交通工具的少年人,踮厝內毋願食頭路的人
4812537,"女：聽講明仔載搖滾樂團的表演，會有人起哩挨bai-óo-lín。
男：毋過搖滾樂團的成員敢毋是通常干焦主唱、gì-tah、bass、khí-pooh佮鼓手？
女：是按呢無毋著，所以講是特別來賓，樂團想欲試看無仝風格的表演。
男：原來是按呢，感覺起來真趣味。
女：按呢你會想欲去看樂團的現場演出無？時間就佇明仔載下晡。",請問這个小姐想欲創啥？,成做吉他(gìtà)手,以小提琴(bai-óo-lín)手的身份上台,組織一个樂團來參加演出,邀請這位先生來欣賞演出
4822537,"女：王太太手裡的彼粒璇石是假的。
男：有影無？
女：真正有影！",請問佗一項是正確的？,王太太手裡的彼粒璇石是真的。,王太太手裡的彼粒璇石是假的。,王太太手裡的彼粒璇石有真有假,王太太手裡的彼粒璇石無算是真的也無算是假的
4832537,細細一雙耳機對外行人來講，看起來可能攏差不多，毋過無仝的耳機會有若天佮地彼款的差別。俗的耳機可能會有漏音、雜訊傷濟等等問題，性命嘛會較短。若是高級的耳機毋但無遮的問題，閣聽會出無仝的耳機音質方面的差別，有的耳機的低音特別震撼，有的耳機的懸音特別響亮。,請問俗的耳機的缺點是啥？,低音特別震撼,懸音特別的好聽,俗的耳機佮高級的耳機攏仝款,俗的耳機可能真緊就會害去矣
4842537,"男：聽講最近的國片袂䆀，後禮拜六你若有閒，敢欲做伙來去看電影？
女：後禮拜六喔？歹勢啦，我佮人約好矣。
男：誠無彩，彼齣片的風評袂䆀，閣咧欲落片矣呢。
女：你後禮拜六看煞，愛會記得共我講感想嘿。若誠實遐爾讚，我等落片了後才來二番戲園看。
男：好啦，按呢我後禮拜六看了才共你講心得。",請問這位先生後禮拜六欲創啥？,佮這位小姐去看電影,去看二番片,去看國片,去看好萊塢電影
4852537,澎湖佇中法戰爭了後，由清代的官員吳宏洛𤆬人起造城牆，號做「媽宮城」。媽宮城的城牆是用在地的硓𥑮石來作建材，而且使用紅色的螺仔殼粉抹佇壁頂，彼粉有保護的作用。紅-phànn-phànn的媽宮城閣捌有「海底龍宮」的好名聲。日本時代因為都市新建計畫hőng拆掉，這馬賰一部份城牆佮兩塊城門爾爾。,以下佗一个媽宮城的描述是正確的？,媽宮城由法國人興建,媽宮城無採用澎湖石材,媽宮城變做一間廟寺,媽宮城閣叫作海底龍宮
4862537,"男：我最近想欲學gì-tah，你有啥物建議無？
女：哪會雄雄想欲學gì-tah？是欲學電的抑是民謠的？
男：頂擺去看樂團表演，彼个gì-tah手看起來誠phānn，我想欲佮伊仝款。伊是彈電gì-tah，所以我嘛欲學電gì-tah。
女：我是練木gì-tah，無啥清楚欲按怎揀電gì-tah，你可能愛去問別人。毋過若是練習的時陣有問題嘛會使來共我問。
男：好，多謝你。",請問這位先生拍算欲創啥？,買木gì-tà,學電gì-tà,請這个小姐來幫伊買gì-tà,去看演唱會
4872537,無論佗一个時代，少年仔攏會有家己特別的講話方式，in定定會創造一寡趣味的用語來表達家己的心情佮想法，遮的特別的講話方式就是流行語，這馬網路的發達嘛予流行語誕生的速度愈緊。總是流行語嘛會因為時代無仝來改變，屬佇這个時代的流行語，可能過三到五冬就無人聽有矣。毋過無仝時代的少年仔嘛會直直創造新的流行語，這點是袂變的。,請問這篇文章無討論到下列佗一个選項？,流行語是無好的物件，應該減用,流行語會當用來創啥,流行語會一直出新的,流行語會綴時代咧改變
4882537,佛洛伊德佇《夢的解析》，提出『伊底帕斯情節』，伊認為彼是一種願望的達成──咱細漢時陣的願望的達成。伊認為，大多數的人袂變做心理的病，會成功共阿母的性衝碰沓沓仔收轉來，而且會漸漸放袂記對老爸的怨妒。咱就是按呢，而且會想盡辦法恬恬仔抑制。,這段話的主旨是啥？,刣爸娶母無通解說。,拄著家庭暴力莫放聲。,原始願望會當抑制。,原始願望袂當抑制。
4892537,"A：這擺歇睏你有啥物安排啊無?
B：有啊，我拍算欲去約會，毋過猶未決定欲去佗位，欲食啥物抑是創啥。
A：你會當坐bá-suh去山頂，去遐野餐，風景看了才去夜市仔踅踅咧。
B：bá-suh走公路足了時間，山頂蠓仔濟閣會予咬，我煮食嘛無蓋好食，毋過我真佮意食小食，若行若食嘛不止仔浪漫。",根據這段對話，這个人尾仔決定欲創啥？,來去夜市,去野餐,坐bá-suh上山,佇厝內煮食
4902537,去別的國家旅遊，欲予人小費無是真予人頭痛的代誌。在中國餐廳食飯無啥需要小費。日本也不啥收小費，因為in感覺提供人客真好的服務是應該的，毋免另外補償。若是欲予in小費閣愛用批囊橐起來表示尊重佮感謝。這馬，真濟所在直接共小費變成服務費囥入去數單內底。根據調查，佇法國愈來愈濟少年仔無愛予人小費，所以敢欲另外予人小費就在人矣。,請問這段短文上主要是欲表達啥物？,佇中國愛收小費,佇日本會使當面提現金予服務員做小費,無仝國家對小費的看法,法國人攏會予人小費
4912537,"張良：「沛公，請予我去共項伯講，就講『沛公毋敢共項王反背』。」
沛公：「你哪會熟似項伯？」
張良：「佇秦朝的時項伯佮我有往來，項伯捌刣人，是我共伊救。這馬有要事欲揣，佳哉伊來共我講。」
沛公：「項伯佮你比起來，啥人較大漢？」
張良：「伊較大漢我。」
沛公：「替我共項伯叫入來，我欲用對待兄哥的禮儀共奉待。」
沛公：「項兄，請接受我這杯酒，以後咱就是親家矣。來，予焦！」",請問沛公佮項伯有結啥物款的關係？,忘年之交,八拜之交,結做親家,義爸義囝
4922537,黛玉講：「寶姊仔佮你好，你會按怎？寶姊仔毋佮你好，你會按怎？寶姊仔進前佮你好，這馬煞毋佮你好，你會按怎？這陣佮你好，以後毋佮你好，你會按怎？你欲佮伊好，伊干干仔毋佮你好，你會按怎？你毋佮伊好，伊干干仔欲佮你好，你會按怎？」寶玉戇神欲半晡，雄雄大笑講：「管待河海裡有偌濟水，我干焦欲舀一觳來啉。」,請問根據這段對話，佗一个選項符合寶玉大笑講的：「管待河海裡有偌濟水，我干焦欲舀一觳來啉。」的意思？,寶玉宣示專情,寶玉佮意弱水,寶玉佮意瓢飲,寶玉心情快活
4932537,"男：啥貨，你囥佇櫃仔內底的這張專輯毋是絕版足久矣？你哪買會著？
女：阮朋友知影我足佮意這个歌手，就買來送我。
男：我嘛想欲有這種朋友。是講，你敢知影這張絕版專輯佇市場的價數有偌懸？若共賣出去就趁大錢矣。
女：我袂共專輯賣掉啦，因為我足佮意這个歌手，嘛誠珍惜朋友的禮物。",請問這位小姐的想法是啥？,伊欲賣掉專輯,伊想欲等專輯的價數變較懸,伊欲共專輯送予這位先生,伊想欲共專輯留咧
4942537,"
女：你後禮拜日敢有閒？有人送我電影票，敢有想欲做伙去看電影？
男：予我看一下行事曆。真害，後禮拜日頭家要求我愛去公司上班。
女：傷可惜矣，希望你的頭家以後會共你加薪水。
男：希望是按呢。你後禮拜日拍算欲看啥物電影？
女：我想欲看《幸福路上》，這是一齣動畫的電影，真濟朋友攏講真好看。",請問這位小姐想欲看啥物電影？,伊欲看動畫片,伊欲看刺激的動作片,伊欲去音樂會,伊欲去上班，袂當看電影
4952537,"女：我人無較早遐勇矣，今年凡勢圍爐攢袂來矣。
男：媽！你今年大摒掃已經有受傷去看醫生矣，抑注射抑食藥仔，這幾工你就好好仔歇睏啦。
女：毋過逐个攏欲轉來圍爐，欲按怎？
男：媽！社區的「香園小館」菜色真袂䆀，我提早來訂位，今年咱來餐廳圍爐好--無？按呢你就毋免遐辛苦咧買菜煮食，閣煩惱賰飯矣。
女：按呢好！咱今年就來餐廳圍爐。
（圍爐。場景：厝--lin母囝對話）",請教：這家人今年的圍爐發生啥物代誌？,阿媽雖然講因為大摒掃傷過筋骨，毋閣閣真勇健。,社區的香園小館客滿，後生無愈訂位無定著。,阿媽參平常時仔仝款，辛苦買菜、煮菜、做菜佮處理潘。,規家伙去餐廳食飯圍爐
4962537,排灣族的五年祭是規村的村民佮男、女祭師鬥陣參與。這个祭祀儀式分做前祭、正祭佮後祭。前祭是咧攢祭典用酒佮食物，搭刺球架仔，清理祖靈經過的道路。正祭頭仔先是以歌舞邀請祖靈，閣予藤球各種祝福的意義才刺起哩藤球。隔頂工，才予勇士去送惡靈、送善靈。閣開始後祭共禁忌解除，部落拍獵，五年祭才算結束。,請問下面佗一項是正確的？,五年祭只有分正祭佮後祭,五年祭是全村的人攏參與的,五年祭的前祭是為著送善靈,五年祭籐球是用來共惡靈嚇驚
4972537,天燈嘛號做孔明燈，相傳是諸葛亮發明的，嘛普遍hőng認為是熱氣球的祖先，初初是用做傳達訊息，毋過目前通常hőng當做節日祈福下願的工具。新北市平溪區自1990年代恢復放天燈的儀式，聽十分竂的父老講，清朝時仔這搭捌鬧土匪，留守的居民佇暝時放天燈準做信號，通知佇山頂避難的村民會當落山，所以十分地區共天燈叫做「祈福燈」、「孔明燈」抑是「平安燈」。一个無啥人知的十分寮延續這項傳統，維持一兩百冬遐久，後來成做北臺灣上有特色的文化活動。,請教：天燈去予逐家認為是啥物的起源？,燒風球,飛行船,三角翼,飛行機
4982537,各位大朋友、小朋友逐家好，又閣到咱節目的精彩單元「逐禮拜抽、逐禮拜送」囉！逐家敢是又閣期待又閣緊張！佇開始抽獎進前，我想欲先回顧一下仔今仔日節目的「音樂劇」主題，其中有紹介真濟，若像美國百老匯「西城故事」、「貓」，閣有名聲真衝的大文豪莎士比亞的「羅密歐佮茱麗葉」，閣有對真出名的故事改編的「綠野仙蹤」。聽完今仔日的紹介了後，相信恁逐家聽眾對遮無仝的音樂劇有閣較濟的認捌。2月11到2月13，優劇團就欲佇台北國家音樂廳搬音樂劇「綠野仙蹤」，想欲抽獎的大朋友、小朋友，緊敲電台專線0800-000111，閣愛講出你上佮意的角色，就有機會抽著「綠野仙蹤」音樂劇的門票喔！,請問主持人講愛按怎才會當抽著《綠野仙蹤》音樂劇的門票？,敲電台專線。,講出佮意的角色。,敲電台專線，閣講出《綠野仙蹤》內底你佮意的角色。,敲電台專線講「我欲買票！」
4992537,"男：你掛耳機是咧聽啥物？
女：我佇網路凊彩揣歌來放，這馬咧放法文的歌。
男：我會記得你聽無法文，是按怎毋聽英文歌抑是中文歌咧？
女：聽音樂會當幫贊我專心讀冊，毋過若是聽有歌詞會予我袂專心，所以袂使聽英文歌抑是中文歌。
男：原來是按呢。",根據對話，請問這个查某是按怎愛掛耳機？,因為伊足佮意法國歌手。,因為伊當咧練習法文。,因為伊無愛佮這个查埔講話。,因為伊想欲專心讀冊。
5002537,"女：我最近欲學小提琴，你有啥物建議無？
男：我感覺去上課比家己學習較好，毋但有人會當請教，而且進步較緊。家己學雖然較省錢，毋過會了真濟時間，嘛較無效率。
女：是乎！毋過去上課會開真濟錢，你推薦去佗上課較會和？
男：我推薦蹛佇台北的張老師，伊教了足好的呢，學費嘛無蓋貴。
女：好！你敢有伊的聯絡方式？
男：你會當佇網路遐揣著伊的網站，頂頭有伊的音樂教室地址佮電話。",這个查埔人予查某人啥物建議？,家己學音樂較省錢,家己學音樂較有效率,去張老師的音樂教室上課,去台北揣張老師的網站
5012537,因為科技的進步，這馬的工課，有愈來愈濟的人力去予機器取代，這件代誌予濟濟人真煩惱講𪜶以後會無工課通做。但是換一个角度來想，有的代誌是機器做袂來的，干焦真正的人才做會起，咱不如講共精力投入去遐的機器袂當做的代誌，而且有機器共咱鬥處理別的代誌，咱嘛會當較專心共家己會當做的代誌做予好來。,請問這篇文章主要是欲講啥物？,機器佮人力配合，會當共代誌做了閣較好,機器愈來愈厲害，以後會完全取代人力,任何代誌人類都一定做了比機器閣較好,機器會當用佇咧任何工課中來增加生產力
5022537,巴黎是全球時尚之都，濟濟世界名牌是對遮發展。佇巴黎上出名的「老佛爺百貨」抑「春天百貨」買Chanel、BV、Rimowa…等等歐洲精品名牌買kah歡喜閣較是濟濟人規世人的夢想。,請問這段文章咧講巴黎按怎？,巴黎的百貨公司真特別，干焦三个品牌會當選擇,巴黎的物件特別貴,佇巴黎穩心仔買物是真濟人的夢想,春天百貨的物件並老佛爺百貨的閣較俗
5032537,佇這个人人使用通訊軟體傳送資訊的時代，逐工收著上百條的訊息是捷有的代誌，毋過煞毋是每一條訊息攏是正確的。逐个人加減攏捌收過無正確資訊的經驗，像有人講咧睏的時陣共蔥頭囥踮襪仔內底，穿起來會當幫身軀排毒，抑是講加食寡腰果會當改善憂鬱症的情形。猶毋過遮的攏是謠言，毋是真的。有一句話講「謠言止於智者」，毋過欲按怎做一个巧巧的人來分析資訊敢有著咧？咱凡勢真僫共逐筆資料分析甲斟酌，所以有人設計一个「虛擬的開講對象」，號做「美玉姨」，只要共家己懷疑是毋是正確的訊息傳予這个對象，伊就會隨共咱鬥分析資訊的真實性，干焦幾秒鐘就會當共咱講訊息是毋是謠言。有「美玉姨」了後，咱就袂凊彩聽信謠言閣共繼續分享出去，就會使予「謠言止於美玉姨」矣！,這篇文章主要是咧講啥物？,按怎家己分析每一筆資料,按怎用蔥頭幫身體排毒,按怎用資源來分析資訊,按怎傳訊息揣美玉姨開講
5042537,現代社會有真濟人晏婚，為著欲祈求好姻緣，足濟猶未嫁娶的查埔查某會去月老廟拜拜，向望得著「媒神」的祝福。大稻埕的霞海城隍廟、艋舺的龍山寺佮台南大天后宮攏會使跋桮求紅線。唐朝傳奇「定婚店」就是咧講月老的故事，男主角韋固四界求姻緣十外冬攏求無，尾仔佇宋城龍興寺頭前拄著佇月光跤看冊的老人，老人預言伊的婚事，足神奇的。故事內底有講著月老共紅線縛佇查埔查某的跤了後，無論兩爿的年歲差偌濟，抑是離偌遠，攏已經佇姻緣簿頂頭註冊，命中注定攏會相拄來結緣，所以月老予民間看做是愛情佮婚姻的守護神。,請問愛共啥人祈求好姻緣?,祈求韋固。,祈求月老。,祈求天后。,祈求城隍。
5052537,遵照古風俗：芒種節這日，攏愛排設各種禮物祭餞花神。講芒種過了就是熱天矣，眾花皆謝，花神退位，著愛送別。,請問根據這段文章，芒種節過了就是佗一个季節？,春,夏,秋,冬
5062537,臺灣的民俗廟會會綴咧百姓的生活習慣佮信仰代代相傳，經過地域抑是環境變遷的影響，衍生出如今真有地方特色的風俗，像臺東特有的元宵風俗就是一个真符合的例。佇2019年春節電影界透過聲光影音效果，頭擺共臺東的「炸寒單」搬上螢幕頂。相傳寒單爺原本是一个為非糝做、魚肉鄉民的鱸鰻，毋過受著神明點化了後，為著表示虔誠懺悔，所以褪腹裼遊街，予民眾洩憤以減輕家己的罪孽，落尾變成財神爺。民間百姓相信對寒單爺放的炮仔若放甲愈旺，就會帶愈濟的財富。,請教：寒單爺是按怎欲褪腹裼遊街？,為著虔誠懺悔,為著魚肉鄉民,為著娛樂大眾,因為天氣炎熱
5072537,《野性的呼喚》的主角不時佇寂寞的寒夜，共鼻仔攑向天星，親像狼按呢喝咻，彼是伊遐的過身足久的祖先，經過真濟世代，透過伊共鼻仔攑起來面對天星的方式。伊的音韻就是祖先的音韻，這款音韻講出𪜶的悲苦，猶閣有對寂寞、寒冷佮烏暗的感慨。,為啥物伊欲親像狼按呢喝咻？,消敨感慨。,傳達訊號。,表演的路用。,佮天神溝通。
5082537,"男：你遐敢有加的刀仔？
女：無，我逐所在攏搜過矣，這物件若像已經無存在矣。
男：我彼枝舊的刀仔，我用欲一個月半矣。
女：昨昏你有看俘虜受絞刑矣嘛？
男：無，彼陣我咧無閒。凡勢看紀錄片的時陣會看著。
女：彼根本毋是仝一回事矣。",佗一項是著的？,查某對俘虜遐提刀片。,查埔看俘虜受絞刑處決。,俘虜受絞刑處決。,查埔用刀片處決俘虜。
5092537,"張先生：王太，恁兜大華哪會用倒手寫字呢？
王太太：伊是倒撇仔呢！
張先生：唉呀！你莫據在伊變倒撇仔，因為日常用品較濟是共正手使用者設計的。
王太太：袂啦！這馬有真濟共倒手使用者設計的鉸刀、工具等等，佇生活上猶算方便。
張先生：恁兜的序大對伊用倒手寫字、食飯敢會有意見？
王太太：會啊！雖然in看大華用倒手會受氣，愛我共伊共這个歹習慣改掉，毋過我較愛伊自由用雙手去探索這个世界，所以我嘛是會尊重囡仔的決定。
",王太太厝內的序大人對倒手拐仔的態度按怎？,尊重囡仔的決定。,無佮意倒手拐仔。,據在倒手拐仔的發展。,提供𪜶特別為倒手拐仔的人設計的鉸刀、工具。
5102537,近年臺灣增加足濟新移民，𪜶毋但增加大量的人力，嘛共𪜶在地的文化傳入來，潑水節就是一个例。潑水節是泰語民族佮東南亞地區上大的傳統節日，泰國、寮國、斯里蘭卡、緬甸、柬埔寨等國以及雲南傣族攏會同齊慶祝。規个節慶會鬧熱幾若工，眾人一透早起來會先恭敬的來洗浴禮佛，紲落來開始連續足濟工的慶祝活動。佇咧這段期間，逐家會用純淨的清水相互潑掖，祈求閣揮別頂年的厄運，佇新的一年重新出發。潑水節的頭兩工是除舊，最後一工是迎新。,請問：潑水節除舊迎新的順序是？,頭一工是除舊，尾仔兩工是迎新,頭三工是除舊，上尾一工是迎新,頭兩工是除舊，上尾一工是迎新,頭兩工是除舊，尾仔兩工是迎新
5112537,大提琴上早是佇意大利出現的弓弦樂器，演奏者愛坐咧演出。寢開始因為體積傷大歹演奏，無受歡迎，一直到十八世紀縮小設計，也一直改良，才漸漸成做時常用著的樂器。大提琴是交響樂團的重要成員，除了負責低音、和聲伴奏以外，大提琴嘛有獨奏的機會。,請根據文章，選出正確的答案。,大提琴袂當獨奏,大提琴的聲較低,大提琴上早是佇英國出現,大提琴到今猶無受歡迎
5122537,想欲共毛筆字寫予好，愛掌握每一个字劃的正確寫法，對基本字劃的筆法練習，向望學生會當拍好基礎，用來發展出毛筆字閣較複雜的鋩角。這改練習的重點除了「橫畫」佮「直畫」基本筆法的練習以外，閣較強調這兩个字劃接筆所在的練習。,請問有關毛筆字的描述，佗一个正確?,這改練習的重點干焦是橫畫。,這改練習強調兩字劃接筆的所在。,這改練習的重點干焦是直畫。,掌握每一个字劃毋是基本練習。
5132537,查埔：下昏暗足濟星矣。查某：換一个較媠款的文字乎！下昏暗天星敢若棋子踮棋盤頂咧佈陣。,關於這段對話的敘述，佗一項較正確？,查埔查某表達的文字雖然無仝，不而過意思仝款,查某的感覺查埔的講法傷文言矣,查某的講法並查埔的較白話,查埔的用語是較老派的白話文
5142537,"周太太：落雨天，真討厭，我共狗仔牽入去厝--lìn。
王先生：落雨天會當攑雨傘散步啊！
周太太：我毋是驚淋雨，是驚阮兜狗仔澹去。
王先生：喔？是按怎咧？
周太太：你敢知影柴犬的毛有兩層，真僫焦。
王先生：周太太有影疼狗仔呢。",周太太是按怎無愛散步？,驚狗仔毛沃澹。,狗會咬人。,狗仔走去矣。,雨傘落去矣。
5152537,A：阿玉仔，你看這領直版的洋裝剪裁有影特別閣雅緻呢，B：著啊，閣有古錐的蝶仔結(tsiű-tsiú）」，真正是誠好看。A：我穿紅的敢有好看？B：其實藍的嘛袂䆀。A：毋過烏的敢若看著會較瘦抽呢。B：除了青的佮茄仔色的無適合以外，其實咖啡色的嘛真好看。我看你會當揀兩種色水相替換來穿。,請問這領洋裝攏總有幾種色？,四種,五種,三種,六種
5162537,鹿港的古蹟景點大多數覕佇巷仔內。若是沓沓仔行咧彎彎曲曲的細條巷仔內底，就敢若行入去歷史，行入去時光反流的世界。對街仔路斡入去九曲巷，就若像是偵探咧搜揣線索的跤跡，寬寬仔詳細思考這幽古意遠的老街巷，閣繼續探索，遮是金盛巷內底的十宜樓，十宜樓閣叫做跑馬樓，紅磚仔佮與暗綠色的琉璃瓦互相妝娗。閣繼續行就是古早味厚厚厚的慶昌意樓，意樓邊仔的楊桃樹有一段哀怨閣美麗的愛情傳說。,請問下跤講的佗一个是正確的？,十宜樓閣叫做意樓,十宜樓有真感動人的傳說,鹿港古蹟有十宜樓佮意樓,十宜樓邊仔有楊桃樹
5172537,請聽這段機場內底的廣播，然後回答下面的問題。各位旅客，真歹勢！因為飛行機佇本站出現機械故障，本次航班袂使照時開始辦理登機手續，咱按時間延延到十點三十分辦理。造成恁的無方便，請欲坐本航班的旅客多多包涵。,這段廣播的意思是啥？,飛行機就欲到位,飛行機就欲起飛,飛行機會較慢起飛,登機手續延誤辦理
5182537,對真濟人來講，參加演唱會毋但是去聽歌手現場唱歌爾爾，in會紮螢光枝參加演唱會。佇歌手唱歌的時，台仔跤的歌迷會當配合歌曲的旋律那擛螢光枝，佮歌手互動。歌手嘛會佇演唱會的時販賣特別的螢光枝，予歌迷佇現場擛，煞矣嘛通留做紀念。,請問螢光枝的用途是啥物？,螢光枝會當提來照明,觀眾會當用螢光枝佮歌手互動,螢光棒干焦會造成汙染,螢光枝佇演唱會結束了後就擲掉矣
5192537,"查埔：弟婦仔，聽講你欲請咱食桌矣！
查某：阿婆仔生囝！
查埔：敢有計畫當時？
查某：這馬少年人的想法，我嘛毋敢去共問。
查埔：你嘛愛共點拄一下。
查某：我有講矣！不而過逐改若講著這，攏嘛予我食著軟釘仔。
查埔：無的確𪜶想欲先予咱食麻油雞飯，才欲請咱食新娘茶。
查某：這我嘛袂反對，毋過好歹粿，就愛會甜；好歹查某，就愛會生！
查埔：恁兜真正是傷傳統矣。
查某：這干焦會當怪我家己的腹肚無𠢕，四个囡仔干焦一个會當傳香火。
查埔：查某囝較貼心啊！我是誠想欲愛有一个查某囝呢！
查某：啊你咧？是當時欲請咱啉喜酒？
查埔：這陣仔咧陪𪜶鬥揣所在矣，這馬好的所在攏愛一冬前注文才會用得。
查某：毋通袂記得共三妗仔講，逐家攏揣伊做好命婆，你愛先予知，伊毋才通共時間留落來。
查埔：三妗仔遐我已經問過矣，伊講無問題。
查某：向望會當傍你的福氣，嘛予我冗早去人兜提親。
查埔：我本成就按算欲請你來做一個便媒人。
查某：按呢我就愛來共你討這个紅包喔。",下列關於講查某的描述，佗一項是毋著的？,伊有三个查某囝,伊希望後生趕緊結婚,伊反對先有身，才來結婚,伊誠歡喜做媒人
5202537,番薯有膳食纖維、紅菜頭素，是真有營養價值的食物。除了烘蕃薯、炊蕃薯，蕃薯猶有幾若種食法。會當下白米落去，照水量的濟抑少，來煮蕃薯糜抑是蕃薯飯。嘛通切片，搵麵粉糊，下落去油鼎仔糋，就是好食的點心。做米粉肉的時陣，也通佇米粉肉下底下番薯，予蕃薯去吸收米粉肉的油脂。天氣冷的時陣，閣通共蕃薯、老薑、黑糖做伙煮煮咧，就是好食的蕃薯湯。,這段文章的重點是啥物？,介紹番薯的營養,介紹按怎保存番薯,介紹番薯的各種煮食的方式,介紹欲按怎揀好食的番薯
5212537,"男生：你莫看公園真平靜，其實是真濟危險。
女生：哪會會？
男生：你敢袂記得細漢時仔，有一拜幌韆鞦，去挵著一个咧走的妹妹？
女生：若像有這層代誌。
男生：毋過彼嘛袂使怪韆鞦，是你幌kah傷大个。
女生：彼擺意外是因為查某囡仔雄雄走過來，我才無細膩去挵著。",是按怎查埔講公園危險？,查某囡仔捌走來挵著韆鞦。,有真濟囡仔排隊耍幌韆鞦。,查某囡仔愛耍幌韆鞦。,對話中的查某無應該耍幌韆鞦。
5222537,歡迎光臨「必勝堂歡樂送」，為著響應世界蔬食月佮環保愛地球，即日起便若內用蔬食餐，一律拍八五折，臊食的餐點有九折優待。自備環保餐具來店裡共餐點包轉去，嘛會當拍八五折。若自備環保餐具來包素食的餐點，就會當得著八五折閣八五折的好空優待。這馬加入會員閣有點數加倍送，當月若累積到五十點就會使參加抽獎活動。猶有閣較濟的好空福利就佇咧「必勝堂歡樂送」，詳細情形請上官網來查詢。,下面佗一項毋是「必勝堂歡樂送」優惠促銷的原因?,響應世界蔬食月。,為著鼓勵消費者抽獎。,為著鼓勵自備環保餐具。,環保愛地球。
5232537,"(查埔)最近天氣的變化有較大,著A型流行性感冒的人愈來愈濟 ,足濟人攏去感染著而且去住院矣！（查某)敢若
是按呢, 這改的感冒病毒特别厲害，若是無細膩去得著流感, 毋通烏白食藥仔, 嚴重的話可能著愛去病院注射才會用得。
啊閣，上好愛加食一寡較營養的物件、加歇睏寡莫做工課 ,嘛莫閣去外口活動矣,才會較緊好起來。
",根據這段對話，若得著嚴重的流感，應該愛按怎做才會好啦?,照時間食藥仔就好,去病院注射,加做一寡運動,愛控制飲食的量
5242537,《看見台灣》是齊柏林導演翕的紀錄片，開三冬外，超過四百點鐘的直升機飛行時數。透過空中攝影展現台灣逐所在的景觀。台灣的美麗景緻以外，嘛照實展現工程開發對環境的破害。齊柏林導演咧翕《看見台灣》第二集的時，不幸飛行機失事過身去，予眾人攏感覺足遺憾的。,請根據紹介，選出著的答案。,工程開發對台灣的生態造成破害,《看見台灣》干焦翕台灣的美麗光景,《看見台灣》一冬就翕煞矣,《看見台灣》無運用空中攝影技術
5252537,有一站仔，阿仁佮意騎鐵馬到附近的庄頭運動，庄跤所在的路定定予伊爽神。有一擺，阿仁佇路邊看著一尾赤尾鮐，蛇看著伊嘛毋驚，老神在在對路邊的草葉仔堆趖過去，彼時陣阿仁咧相伊的鱗，青錦錦，心內想講雖罔是毒蛇，毋過袂主動攻擊人，有啥通驚的咧？伊的身軀蟯咧蟯咧，看起來是遮爾自然。閣有一擺，阿仁看著幾隻長尾山娘，規陣對伊頭頂飛過，那發出「gā-gā-suè」的聲音，彼條長長的尾，若親像一領譀古的藍色禮服，莫怪有「長尾山娘」的稱號，𪜶當齊飛，聲勢真正有夠大。,下面的描述佗一个是著的？,長尾山娘恬恬仔飛過,長尾山娘飛過鬧熱滾滾,赤尾鮐共阿仁咬著傷,赤尾鮐毋是毒蛇
5262537,女：「根據菜蔬果子農藥賰的量監測報告，草莓、時計果和柑仔，是無合格率上懸的水果。」男：「這攏是我上愛食的水果，以後敢都攏袂當食？」女：「無遐嚴重啦，菜蔬果子是無洗過閣掛皮、掛殼去檢驗的，食的時陣較注意就無代誌囉。」,請問根據這段對話，佗一个選項無正確？,草莓是農藥賰的量驗出上濟的水果,農藥賰的量傷懸的水果袂使食,農藥賰的量驗出較濟的水果愛洗過皮才食,盡量減食農藥賰的量較濟的水果
5272537,我看過一本冊，某物泅水教練，伊上愛去無人的海邊仔泅水，有一擺差一點仔去予海流絞去，好佳哉予經過的漁船共救轉來。伊的想法是，人的泅水技術閣較𠢕，若去拄著海流的力量，你猶是擋伊袂著--的。這的時陣，你干焦會使死囡仔䖙，保存體力，耐心等待救援。所以講，佇大自然頭前，人一定愛過謙。,佇大自然前，人為啥物愛過謙？,尊重自然，保護家己。,鍛鍊泅水技術，精益求精。,學習死囡仔䖙，保持體力。,贏過海洋，人定勝天。
5282537,"查埔：「氣象報告，『負北極振盪』挲跤甪手，春節假期可能會拄著霸王級的寒流。」
查某：「讚啦！咱會當去北投浸溫泉。」
查埔：「會用得喔！若人傷濟，咱去礁溪嘛袂䆀。」",這段對話內底無講著佗一件代誌？,「負北極振盪」會造成寒流,寒流適合「浸溫泉」,查某佮意到北投浸溫泉,查埔無佮意浸溫泉
5292537,查埔：咱已經死矣。   查某：咱猶活咧。     查埔：肉體猶咧活啦。毋過這實在是無啥物差別，咱人若會當活甲像人的款，生抑是死攏相仝。查某：傷譀啦！你欲佮啥人睏？佮我？抑是佮死人骨頭？這是我的手，我的跤。你敢無佮意？     查埔：當然嘛佮意。   查某的：按呢就莫閣講死矣。,查某的人為啥物叫查埔人莫閣講死矣？,閣活咧哪著講死。,查埔人無愛這个查某人。,查埔人愛佮死人骨頭睏。,兩个人已經死矣。
5302537,"查埔：弟婦仔，聽講你欲請咱食桌矣！
查某：阿婆仔生囝！
查埔：敢有計畫當時？
查某：這馬少年人的想法，我嘛毋敢去共問。
查埔：你嘛愛共點拄一下。
查某：我有講矣！不而過逐改若講著這，攏嘛予我食著軟釘仔。
查埔：無的確𪜶想欲先予咱食麻油雞飯，才欲請咱食新娘茶。
查某：這我嘛袂反對，毋過好歹粿，就愛會甜；好歹查某，就愛會生！
查埔：恁兜真正是傷傳統矣。
查某：這干焦會當怪我家己的腹肚無𠢕，四个囡仔干焦一个會當傳香火。
查埔：查某囝較貼心啊！我是誠想欲愛有一个查某囝呢！
查某：啊你咧？是當時欲請咱啉喜酒？
查埔：這陣仔咧陪𪜶鬥揣所在矣，這馬好的所在攏愛一冬前注文才會用得。
查某：毋通袂記得共三妗仔講，逐家攏揣伊做好命婆，你愛先予知，伊毋才通共時間留落來。
查埔：三妗仔遐我已經問過矣，伊講無問題。
查某：向望會當傍你的福氣，嘛予我冗早去人兜提親。
查埔：我本成就按算欲請你來做一個便媒人。
查某：按呢我就愛來共你討這个紅包喔。",請問對話當中，𪜶兩个人討論的主題是,公司的業務,翁婿的健康,囡仔的婚事,家己的興趣
5312537,"女生：有人就有江湖，有江湖就有是非。人是對江湖生出來的，你按怎退出？
男生：人生是佇家己的手--nih，欲入欲出，家己決定。",關係著這段對話，佗一个選項講了正確？,查某人認為人佇江湖身不由己,查埔人認為江湖真險惡，較早離開較妥當,兩个人的觀點想法誠相,兩个人攏有經過江湖的風波
5322537,"男：你佗位無爽快？
女：我腹肚足疼，落屎落幾若擺。
男：當時開始的？
女：昨昏暗開始的。
男：胃腸有小可仔各樣，食寡藥仔就會使得，毋免注射。
女：敢佇遮領藥仔？
男：等一下出去了後斡倒手爿領藥仔。一工食三擺，一擺食兩粒，食飯進前食。一禮拜就會好矣。
女：真勞力。",請問關於對話當中查某人的描述，佗一个正確,伊今仔早起開始落屎,逐工攏歹腹肚,伊了後一工愛食六粒藥仔,伊愛三禮拜才好會離
5332537,"A：最近想欲投資貨幣買賣，你有啥物建議無？
B：我按算先比較幾个國家貨幣的情形，比論講政治有穩定無、貨幣政策佮財政政策有穩定無，而且通貨膨脹的貨幣佮強勢貨幣攏是袂歹的選擇。美金、歐元、人民票、英鎊、日圓等等應該攏會當試看覓。另外愛共各國貨幣的幣值小考慮一下，𪜶的匯率怎樣。新臺票最近對美金、人民票佮日圓敢若降值囉，利率無蓋好，所以佇新臺票起值進前猶是毋好投資傷濟較好。",根據對話內底的意思，最近利率較䆀的貨幣是啥？,人民票,美金,日圓,新臺票
5342537,"男：最近好無？
女：工課無蓋順。
男：我捌聽過一个機師講，伊駛直升機佇德基水庫頂懸翕相，雄雄一陣風吹過來，這个時陣伊先順風勢搝低，才閣沓沓仔搝懸。
女：所以咧？
男：人生的道理嘛仝款，起風的時，著愛順風勢；若無，飛行機栽落來連人命嘛烏有去。",人生佮駛直升機有啥物關係？,駛直升機是一个好頭路。,會當去德基水庫揣頭路。,人生抑是揣頭路攏愛順應局勢。,會當考慮翕相的工課。
5352537,"張先生：喂！王太，你敢有閒陪我去踅街？今仔百貨公司大拍賣喔！
王太太：歹勢，張--先，今仔是舊曆十六，我愛共店--的鬥相共拜拜的代誌。
張先生：拜財神爺hioh？恁兜已經趁真濟矣。抑是拜觀音菩薩或是保生大帝，祈求規家伙仔平安健康。
王太太：阮今仔是欲拜土地公，等咧店門口就欲排桌子，頂面會排拜拜的供品。
張先生：著喔！店頭攏會拜土地公祈求生理沖沖滾。恁拜拜攏是拜啥物供品？
王太太：我大家官會攢果子、芳花、發粿、麻糬，佮金紙等等。
張先生：恁兜猶有保留傳統風俗，阮兜是小家庭閣驚費氣，所以就無欲拜拜啦！
王太太：我是因為公大家官in有堅持，才想講尊重序大的想法啊！
",請問王太太的大家袂準備啥物來祭拜土地公？,蘋果。,蘭花。,麻糍。,甜粿。
5362537,"A：飲料逐杯攏60箍。慶祝週年，你上愛的粉圓飲料第二杯半價哦！
B：請問這馬敢是全部的品項攏半價?
A：毋是哦，干焦有摻粉圓的才有。
B：按呢我欲兩杯無冰的粉圓奶茶，兩杯燒的拿鐵。
A：好，請小等一下，號碼牌仔是26號。",請問，人客愛納偌濟錢？,一百八十箍,二百四十箍,二百十箍,百二箍
5372537,"老師：囡仔，你這學期修幾科？
學生：應該有六科。
老師：你幾科無及格？
學生：五科。法文這科我毋免用傷濟工夫，除了有當時仔寫寫作文。
老師：地理這科我無予你及格。
學生：我知知啦，老師，你袂䆀。我明白了了，你嘛沒才調。",有關學生佗一項毋著？,修六科。,五科無過。,地理無及格。,法文科落足濟工夫。
5382537,小偉定定散步的彼條小路，有規大段是踅軍營的圍牆咧行，就是因為軍營佇遮，所以遮袂使開發，才共這片恬靜保留起來。路邊有規片茶園，閣行頭前，有幾个在地人的墓，換一句話講，伊通講是佇墓仔埔散步，逐擺經過遮的墓，伊會共跤步放予輕，緊緊行過去，真驚去共這所在的恬靜攪吵著。,阿偉散步若拄著墓園伊會按怎？,行入去軍營。,行入去茶園。,跤步較緊咧。,跤步較輕咧。
5392537,"女：五月節的時，除了食肉棕，我閣真佮意食焿粽。
男：什麼是焿粽？我沒吃過。
女：焿粽是共秫米摻鹼水，予飯粒仔變甲糊糊膏膏。因為看袂出飯粒仔的形，焿粽就看起來有小可透明，食起來𩚨嗲嗲。無包餡的焿粽攏是搵白糖食，包紅豆餡的會使直接吃。若是共焿粽冰入去冰箱，冰冰閣愈好食。
男：焿粽除了好食，閣有其他特色無？
女：鹼水會當防止漚去，閣佮酸性濫做中性，就會當保護胃腸，所以五月節加食幾粒焿粽袂對胃腸造成負擔。
男：聽你按呢講，後改過節，我欲買焿粽來食看覓。",鹼水有啥物作用？,予焿粽食起來閣較甘甜,予鹼粽的飯粒仔一粒一粒真分明,予飯粒仔變甲糊糊膏膏,予焿粽有清涼退火的功能
5402537,"女：你好，我欲點菜。
男：無問題，請問你今仔想要點啥物咧？
女：請問恁菜單的今日特餐是啥物？
男：阮的今日特餐是牛肉湯、卵炒飯和冰紅茶。
女：請問卵炒飯有下番麥無？我若食著番麥，皮膚會癢。
男：有，毋過我會當請廚子莫下番麥。
女：好，請你予我一份特餐莫下番麥，多謝。
男：無問題，小等共你送來。",請問這段對話可能是佇佗位發生的？,教室,超市,餐廳,郵局
5412537,"女：拄才我無講話，驚有mái-kuh。
男：啊遮無問題？
女：著啊，你看遮的樹枝，這是新發的枝，mái-kuh嘛藏袂落。
男：你敢欲信？一分鐘前我閣毋知影你的目睭是什麼色的？這馬你看清楚矣，誠失望hoonn？
女：啥人講的？
男：我四十三歲矣，嘛有某。跤有生瘤，喙鬥假喙齒。
女：啊是閣按怎？",請問下面的選項佗一个正確？,查埔的無娶某。,這對男女是翁仔某。,樹頂有藏mái-kù。,查某的無掛意查埔的歲數。
5422537,"男：我最近共阮查某囝請一位鋼琴家教。
女：恁查某囝哪會雄雄欲學鋼琴？
男：in學校有音樂課，真濟同學會佇下課歇睏時仔去彈音樂教室的鋼琴，伊真欣羨。
女：因為這款理由學鋼琴敢好？會真緊就放棄袂？
男：莫按呢講，凡勢阮查某囝以後會是一位鋼琴大師，全世界巡迴演出。",請問這位先生的查某囝是按怎愛學鋼琴？,因為伊想欲成做鋼琴大師,因為𪜶老爸請著鋼琴家教,因為伊無愛學𥰔仔,因為伊欣羨同學會曉彈
5432537,十二地支是子、丑、寅、卯、辰、巳、午、未、申、酉、戌、亥，嘛通佮十二時辰做配合，以二十四點鐘來計算，兩點鐘就是一个時辰，23點到1點就是子時，1點到3點就是丑時，照按呢來算，另外一更天咧講的是19點到21點，二更天是21點到23點，照按呢來算到五更天。,請問四更天是講佗一个時辰？,子時,丑時,卯時,亥時
5442537,唱十幾句了後，inn-inn-ainn-ainn愈唱愈懸，忽然間尖聲騰空，袂輸一條鋼線直透天頂，自然讚嘆在心內。啥人知伊佇懸甲極坎的所在，猶通玲瑯轉嘹。轉幾嘹了後，又閣khàng一層，相連紲khàng欲三四層，直直牽懸起去。可比對傲來峰西爿面𬦰泰山的光景，寢看傲來峰懸坎崎壁，叫是通甲天庭。到甲盤上傲來峰頂，一看扇仔崖猶較懸伊。聽候盤過扇仔崖，又閣發見扇仔崖閣去，猶有南天門閣較懸。前嶺未是崎，愈盤愈險，愈險愈奇。,這段文章主要咧描寫啥？,演唱,山,景緻,體力
5452537,林沖共丈人的手握咧講：「泰山在上，娘囝猶青春少年，莫為林沖誤著前程。小人今仔日就佇各位好厝邊面前，公開提紙寫休書，予伊自由改嫁。」張教頭哪會肯答應。厝邊頭尾的人嘛講袂使得。林沖講：「若是無答應小人，林沖便若閣倒轉來，咒誓毋佮娘囝做伙。」張教頭講：「既然是按呢，無就予你寫落來，我干焦袂共查某囝嫁人就是。」,根據這段文章，「休書」是啥物意思？,離緣證書,結婚證書,修業證書,畢業證書
5462537,"男：貼心的，你有訂明仔載咱欲去綠島的飛行機無？
女：哎呀！你毋是講你會訂？",請問女士是啥物意思？,我想講你訂好矣,我袂記得矣,我早就訂好矣,曷著閣你講？
5472537,"男：你去佗位買的菜蔬？看起來真鮮。
女：佇菜市仔買的。有當時仔拄著一寡小農咧賣拄仔挽落來的青菜，趁鮮就買矣。若毋知影按怎料理的物件，問一下，𪜶嘛會共你講按怎做。透過對話，我對按怎料理食的較有概念。
男：我無佮意慢慢仔踅，所以去超級市場買菜對我來講較方便，超市的營業時間閣較長，毋免趕透早去買菜。
女：我嘛捌去超市買過菜，毋過超市內底像講柑仔蜜、娘仔瓜遮的菜會囥佇咧保麗龍盤，閣用保鮮膜包咧，足歹判斷有鮮無，有的超市甚至會共菜硩傷抑是爛的部份包佇下跤，消費者根本看袂著。等到厝才發現無彩錢買著袂當食的菜。
男：這款情形三不五時會發生，毋過我猶是感覺超市的菜有整理包裝過，較清氣衛生，超市的肉佮海產嘛會囥佇冰箱抑是冰櫃內底，感覺較袂歹去。
女：傳統菜市仔嘛會共冰角囥佇魚蝦的桶仔內底保鮮。講著保鮮，我著趕緊轉去共拄才買的魚蝦囥入冰箱，後擺才閣講囉！",根據頂面的對話，查某囡仔為啥物著急欲結束對話？,伊無想講予海產佇常溫下囥傷久,伊佮查埔的意見袂合,伊欲轉去煮飯,伊佮人有約
5482537,這馬寶玉佮寶釵坐做伙，干焦鼻著一陣一陣的芳味，毋知是啥物味，就問講：「阿姊你薰的是啥物款的香？我竟然毋捌鼻過這種味。」寶釵應講：「我上驚薰香，好好的衫仔褲，是按怎欲共薰？」寶玉講：「既然按呢，這是啥物芳咧？」寶釵想想咧，講：「啊著，是我早起食的冷香丸的芳氣。」,請問根據這段文章，佗一个選項是著的？,寶玉熟似這款芳味,芳氣來自寶釵身上,冷香丸是寶釵配掛的物仔,寶玉遠遠就鼻著這款芳味
5492537,黛玉從往過就捌聽阿母講，「有一个內姪，喙含玉仔來出世，個性夭壽仔蠻皮，無愛讀冊，上興佮查某囡仔咧米糕𣻸，外媽閣誠寵倖，無人敢管伊。」今聽著王夫人一下講，就知影是這个表兄，伊就那笑那應講：「阿妗所講的，敢是彼个含玉仔來出世的兄哥？佇厝裡的時會記得阿母定定咧講，這个阿兄加我一歲，小名號做寶玉，雖罔個性戇直孽潲，對待姊妹仔煞是不止仔好。何況我來矣，當然佮姊妹仔蹛仝所在，兄弟仔是蹛另院另房，盍會有相汰歹的代誌？」王夫人笑笑仔講：「你毋知影原因。伊佮別人無仝款，自細漢因為老太太疼痛伊，加上佮姐妹仔鬥陣攏真嬌生慣養。姊妹仔若毋插伊，伊顛倒會較恬靜；萬不二姐妹仔若佮伊加講一句仔，伊歡喜到地，就會舞足濟齣頭出來。」,請問根據這段文章，寶玉無佮意啥物？,佮姊妹仔講話,讀冊,佇府內咧米糕𣻸,含玉仔來出世
5502537,欲做任何運動攏著愛照起工來，代先愛勻勻仔活動身軀，才閣加強運動的強度，譬如講走標進前，愛先做寡暖身運動。閣較要緊的是，運動煞嘛愛做寡舒筋操，毋通運動一下做煞就隨擋恬，真濟人毋知影運動了後的舒筋運動真重要，毋才若運動了後才常在咧感覺忝抑是筋肉硬掙。,運動前後愛注意啥？,運動後的舒筋操。,運動前愛加食。,運動了愛加歇睏。,運動追求表現突破。
5512537,佇這个人人使用通訊軟體傳送資訊的時代，逐工收著上百條的訊息是捷有的代誌，毋過煞毋是每一條訊息攏是正確的。逐个人加減攏捌收過無正確資訊的經驗，像有人講咧睏的時陣共蔥頭囥踮襪仔內底，穿起來會當幫身軀排毒，抑是講加食寡腰果會當改善憂鬱症的情形。猶毋過遮的攏是謠言，毋是真的。有一句話講「謠言止於智者」，毋過欲按怎做一个巧巧的人來分析資訊敢有著咧？咱凡勢真僫共逐筆資料分析甲斟酌，所以有人設計一个「虛擬的開講對象」，號做「美玉姨」，只要共家己懷疑是毋是正確的訊息傳予這个對象，伊就會隨共咱鬥分析資訊的真實性，干焦幾秒鐘就會當共咱講訊息是毋是謠言。有「美玉姨」了後，咱就袂凊彩聽信謠言閣共繼續分享出去，就會使予「謠言止於美玉姨」矣！,根據這篇文章，下面佗一个是著的？,美玉姨需要兩工才會共咱回訊息,逐工收著的逐條訊息攏是無正確的,古早有一句話講：「謠言止是美玉姨」,美玉姨毋是真人，是一个分析工具
5522537,十二生相是中國傳統文化真要緊的部分，是對自然界的11種動物佮一个民族圖騰，就是鼠、牛、虎、兔、龍、蛇、馬、羊、猴、雞、狗、豬，其中龍是民族圖騰。,下面佗一个十二生相屬佇民族圖騰？,牛,兔,龍,狗
5532537,五月初五五日節彼工的「午時水」有滿滿的陽氣，會使囥真久攏袂歹，欲提來啉、洗身軀、趕毒、防疫的效果攏真好，通治百病。,佮五日節有關係的風俗敘述佗一个是正確的？,午時水是五日節的純陽之水,中晝時水會使用來種稻仔保庇好年冬,五月節五月五是新曆五月初五,午時水一定愛有廟的加持
5542537,烘冷麵是東北的一種有名的點心，毋過莫看伊予人號做烘冷麵，伊毋但毋是冷的，上起頭的料理方式嘛毋是用「烘」的，是用糋的，演變到今已經發展出幾若款無仝的料理方式，內底摻的料嘛是千變萬化，是來東北一定愛食的好料之一。,根據頂文的敘述，選出上正確的答案,烘冷麵一開始就是用烘的,烘冷麵毋值得去食,烘冷麵會當加囥料,烘冷麵干焦會當用烘的
5552537,綴咧通訊軟體的普及，通訊群組常在會變成分享假新聞真懸頻率的管道。台灣的程式開發者這站仔推出一款號做「美玉姨」的人物，任何人只要共「美玉姨」邀請入來特定的群組，就會當得著即時「共假新聞洗面」的服務。,請問「美玉姨」的作用是啥物？,即時掰會謠言,敦親睦鄰,備辦競選,收集大數據
5562537,臺中車頭佇西元1917年起，伊是臺灣磚仔起的車頭中，歷史上久、上麗斗的。風格是用文藝復興的建築款式。當時鋪縱貫鐵路，揀佇臺中車頭做交會點，所以真予人重視。車頭結構是中央捅出來懸懸的鐘塔做主體，室內空間是圓拱眉，壁是紅白紅白的橫帶相配，看起來優雅氣派。另外，月台雨閘的建材是英國進口鋼樑，是臺灣鐵路中製作上幼路的建築作品。,請問下面的說明佗一个是正確的？,臺中火車頭是現代化的建築,臺灣火車頭的磚仔材料是英國進口的,說明臺中火車頭受重視的原因,臺中火車頭的主體是月台的雨棚仔
5572537,佇臺灣偏鄉有一陣囡仔咧等待予世界聽著，2018年新竹縣的晨興國小的星興分校合唱團，收著對歐洲來的合唱比賽的邀請。囡仔攏真歡喜，期待會當上世界舞台，毋過偏鄉資源欠缺，出國的所費對𪜶是一筆誠沉重的負擔。佳哉有新聞媒體報導，就收著誠濟各界的捐款、航空業者免費提供團員來回的機票，上尾合唱團順利出國比賽而且得著真好的成績 。,因為啥物代誌，予合唱團會當順利出國比賽?,食褒,答應,讚歎,贊助
5582537,現存佮媽祖有關係上早前的文獻，是南宋的廖鵬飛佇紹興二十年所寫的〈聖墩祖廟重建順濟廟記〉。佇文章內底有講著宣和五年給事中路允迪做使者去高麗，經過東海。拄著透大風湧，別隻船仔互相挵來挵去，干焦路允迪坐的船，有女神佇船杆仔頂頭轉踅飛舞，結果平安無代誌。舵公講這是湄州女神顯靈，自按呢路允迪轉去國家了後奏請朝廷，皇帝就賜予順濟廟一塊牌匾。,請問媽祖佇這段文字內底的形象是啥物?,親像神仙仝款佇船頂轉踅飛舞，庇佑眾生,親像女俠仝款佇厝尾頂飛簷走壁，行俠仗義,親像淑女仝款佇冊房彈琴，氣質真出擢,親像賢妻仝款佇厝洗衫煮飯，相夫教子
5592537,"男：最近咧做啥物運動？
女：最近較捷去拍羽毛球。你咧？
男：我定定去泅水。
女：後禮拜一敢欲鬥陣來拍球，我招阿雲𪜶。
男：拍羽毛球對我來講傷激烈矣，我腰脊骨無蓋好，無適合拍羽毛球啦！
女：阮攏勻勻仔拍！欲試看覓無。
男：閣較溫和，我的尻脊骿嘛是會抗議！閣再講佇查某囡仔的面頭前，若拍了傷䆀，誠見笑呢。你知影我的體質本底就無適合用走的、用跳的。而且，就準講彼陣無感覺疼，隔轉工起來，規个尻脊骿嘛會硬迸迸，疼甲誠袂自在。我猶是來泅水較有影！",下跤佗一个是著的？,選擇運動愛按個人身體狀況。,阿木真袂合群。,阿木袂愛佮查某拍球。,查某囡仔袂曉拍羽毛球。
5602537,"女：足芳的烘甘蔗，聽講燒的甘蔗汁會當潤喉補肺，咱來去啉一杯仔乎！
男：加薑汁的燒甘蔗汁真好啉。聽講有飲料店咧賣甘蔗茶，共甘蔗汁透檸檬汁，就是甘蔗檸檬汁；甘蔗汁透綠茶，就是甘蔗綠茶；共甘蔗汁透牛奶，就是甘蔗牛奶。
女：甘蔗毋但會當絞汁做飲料，嘛會當作料理。含糖量懸的甘蔗，共囥佇湯內底焄，會當予湯頭變較甘甜按呢。滷豬跤的時陣，嘛會當摻甘蔗汁，提升豬跤的甜味。甘蔗皮嘛會當提來烘雞仔，增加雞肉的氣味。
男：我這馬才知影甘蔗有遮濟的變化。這款天氣真適合食火鍋，咱來去食甘蔗火鍋！
女：好啊！食了身軀百面會感覺較溫暖。",這段對話的重點是啥？,紹介甘蔗的品種,紹介甘蔗的功效,紹介甘蔗的營養成份,紹介甘蔗的各種食法
5612537,《白海翁記》是一本值得深思的冊，作者思考咱人的性命意義，伊認為眾人誤解生死這件代誌。眾人認為咱佇現世號做我的影的物件，正正是我真正的本體。眾人認為我的身軀，干焦是本體的破sàm物。所致，作者講：啥人欲ti̍h我的身軀，提提去啦，伊毋是我的。,是按怎講身軀毋是我的？,身軀賣予別人矣。,身軀毋是本體。,身軀有影。,影是糞埽。
5622537,沿特富野溪向拉拉克斯山谷的方向，咱會經過特富野山莊佮拉拉克斯神秘谷步道，神祕谷步道袂蓋歹行，只要沿步道，一路就通看著清氣清氣的水窟仔，起哩就是神祕谷山谷，山谷內底有大大粒的大石頭，若是佇捷落雨的季節，大雨對石頭沖落來，形成一道水沖，宛然是大自然的神來一筆。,請問這段文章咧說明啥？,神秘谷步道的景色,神秘谷步道形成的原因,特富野山莊的路線,特富野溪的景色
5632537,"甲（查埔的）：我足欣羨彼會曉泅水的人。泅水到底是愛按怎學咧？你敢會當教我？
乙（查某的）：其實食幾喙仔水就會曉矣。
甲：是喔。借問一下，啊水雞泅的跤是愛按怎踢咧？
乙：你敢無看過彼水雞泅水時躘跤的動作？
甲：是欲按怎換氣？
乙：用鼻仔吐氣，用喙欶氣就著矣。",查某的教查埔的實際的泅水技術是啥物？,換氣。,藏水覕。,熱身。,啉水。
5642537,咱有當陣會使對新聞中看著，因為有的人毋捌專業的金融抑是法律智識，去予一寡惡質的人利用這點來欺騙𪜶，𪜶就共家己辛苦趁的錢攏交予別人。這款行為咱共伊號做「詐騙」，𪜶的詐騙目標往往是老大人抑是冊讀較少的人，因為𪜶較袂去佮別人確認這件代誌敢是真的。,請問這篇文章的主題可能是啥？,專業新聞,詐騙行為,金融智識,網路資訊
5652537,麻婆豆腐是四川真出名的料理，逐个遊客來到遮攏會食看覓仔正港的麻婆豆腐，毋過享受好滋味的siāng時，你敢知影麻婆豆腐這个菜名的由來？相傳這出菜是四川地區一位陳姓婦人人用絞肉佮豆腐下薟豆醬拌炒了後，完成這出料理。因為這位陳姓婦人人閣小可貓仔面，逐家就喝伊陳麻婆，所以這出菜就號做麻婆豆腐。,根據你聽著的內容，選出正確的選項？,頂面的敘述，並無講著製作麻婆豆腐的原料,麻婆豆腐這个菜名是因為煮菜的人的面頂的特徵,麻婆豆腐是人到北京百面愛食的料理,麻婆豆腐纔頭仔是一个查埔廚子做出來的
5662537,佇台灣原住民族群內底，以排灣佮魯凱兩族上𠢕做石板工藝，啊達悟人𠢕製作漁船，閣泰雅人𠢕刺繡佮紡織，遮的攏是原住民同胞生成會曉的高超技藝，原始閣含(kânn)有厚厚性命力的文化表現。,這段文章的主題是啥物？,原住民的語言表現,原住民的手工藝特色,原住民的勞力分配,原住民的祭典風俗
5672537,"昨暗欲倒糞埽，咧等糞埽車的時聽著這段對話：
男：恁阿姊的翁婿有較好矣無？
女：哪會好？彼親像咧食毒仝款。
男：嗯？啥物意思？
女：阮姊夫中風啦，蹛佇療養院。意思是講，中風和食毒仝款，攏袂好矣。
男：喔，我舞予清楚矣，原來是共中風比喻做食毒。
女：平常時愛加運動，著愛改薫閣改酒。
男：這嘛歹講，有當時仔中風嘛佮遺傳有關係。
女：毋過濟少會當降低中風的機率。
男：我以後會卡捷去公園做運動。",講著這位先生，佗一个選項是正確的？,決定以後愛定定做運動。,已經中風矣。,興食酒。,改薰矣。
5682537,美國前總統老羅斯福面對壯觀的大峽谷捌講一句話：「大峽谷予我不止敬畏，伊無通比並、無通形容，佇這廣闊的世界是無別位有，任何人為的干擾干焦會共破壞，遮既然是上帝的創作，若按呢就予上帝來共改變！」佇亞利桑納州的大峽谷，是科羅拉多河幾億年的傑作，河水直直咧沖，形成今仔所看著的兩山壁立、一水中流的畫面，予人稱做是世界七大奇觀之一。,請問大峽谷的形成，下面佗一个描述正確?,大峽谷經過人工改造才變甲按呢。,完全是大自然的力量才有大峽谷。,大峽谷佇咧世界上有第二个。,人類是無法度改變大峽谷的。
5692537,賈元春的謎猜誠著時，伊講：通予妖魔膽盡摧，身如束帛氣如雷。一聲震得人方恐，回首相看已成灰。這个物件會予妖魔鬼怪驚驚死，伊的形若一束布帛，聲響煞若霆雷，伊所出的聲響會予人著驚閣驚惶，毋過真緊就燒了了矣，就干焦剩一堆火烌。,請問這个謎猜的答案是啥？,炮仔,干樂,響板,跳索仔
5702537,台灣雖然是一个小島，毋過南北食食的口味煞無蓋相𫝛，這佮做料理的手路有關係。以粽來講，北部的做法是先共秫米炒過，才閣和香菇、栗子、滷肉、鹹卵仁等的配料包佇竹葉內底，落尾才入籠床炊予熟。因為有炒過，芳氣較厚。南部粽是共生秫米佮炒過的餡料同齊包入去竹葉仔中，才閣規捾下落去滾水煠予熟。因為斂掉炒的手續，口味就較汫。另外一个例是柑仔蜜，南部人慣勢共烏柿仔切片，搵共甘草、薑泥、豆油濫做伙的醬料來食，抑若北部是柑仔蜜直接生食抑是搵梅仔粉食。,根據這篇文章，下面佗一種食物是縛粽的配料？,香菇,芫荽,香茅,紅椿樹
5712537,世界知名男高音，安那利大義亞，佇2018年發行上新的專輯，這擺的專輯佮袂少流行樂壇歌手迒界合作，包括華語歌手張三妹。張三妹是臺灣原住民出身的歌手，佇華語樂壇有濟濟真食市的作品，1991年出道到今得著三擺金曲獎最佳女歌手。兩人合作的歌曲《Ifyes》結合義大利、英文、中文三種語言，音域闊，嘛是張三妹所捌演唱有史以來上懸的音。,《Ifyes》的歌詞無啥物款的語言？,義大利語,原民語,中文,英語
5722537,查埔：厝裡種幾若年的瓊花，總算是欲開花矣。  查某：聽講瓊花是佇暗時開花，翻點進前就會蔫去，花蕊大開的時間干焦四五點鐘爾爾，莫怪有「曇花一現」的講法。       查埔：瓊花佇暗時仔開花，花開的時花香芳貢貢，所以閣號做「月下美人」。查某：瓊花毋但會當觀賞，閣會當提來料理。伊有清肺活血的功能，會當佮赤肉囥做伙燖，嘛會當煮羹。閣會當做瓊花的冰糖飲料，有澹喉、止嗽的效果，嘛會當做清涼退火的瓊花菜燕。           查埔：這表示我毋但有眼福，嘛有口福矣。     查某：你最近嚨喉無爽快，凡勢會使食一寡瓊花。,查埔人可能會去食佗一種瓊花的料理？,瓊花燖赤肉,瓊花的冰糖飲料,瓊花菜燕,瓊花羹
5732537,"A:咱今仔日欲聽長髮公主的主題歌：我的人生當時開始，聽第二改的時，請恁共歌詞中長髮公主一工所做的代誌記落來，比論講：畫圖，洗衫，看冊等等。
B:老師音樂傷緊矣！
A:啊請注意:有一寡主要的活動是佇透早佮下晡無仝喔。
B：先鬥片仔才去射飛鏢，讀兩改冊而且是讀三本。",請問對話中老師有提示著啥?,主要的一寡活動以及早時佮下晡活動的無仝款,長髮公主一工所做的代誌,主題的歌詞佮旋律較緊,活動的前後擺
5742537,子曰：「吾十有五而志於學，三十而立，四十而不惑，五十而知天命，六十而耳順，七十而從心所欲，不踰矩。」閣咱用十天干十二地支來紀年，所以花甲是指六十歲。,請問下列佗一个選項的年歲上大？,志學之年,花甲之年,不惑之年,而立之年
5752537,大雄：今仔日第一工上班，毋知影辦公室佇佗位？靜香：大雄，我知影按怎去，我𤆬你來。大雄：靜香，多謝你，你是我的救命恩人。靜香：莫按呢講，因為咱佇仝一棟辦公大樓，你的辦公室和我的辦公室距離真近。大雄：好，為著報答你，我請你啉一杯紅茶。,請問佗一項是正確的？,大雄佮靜香佇仝一間辦公室,大雄佮意靜香,是靜香揣無路,大雄佮靜香的辦公室距離無偌遠
5762537,"查埔：聽講這間大學有合唱相關的社團，你會想欲加入無？
查某：我無確定，雖罔較早攏會參加合唱團，毋過這馬換來到全新的環境，我欲參加無仝款的社團試看覓。
查埔：大學無限定干焦會當參加一个社團，你敢欲去參觀無仝款類的社團，看覓仔有興趣的社團無？同時嘛會使參加合唱團的練習，若準講無佮意，才共退出。
查某：聽起來真唌人，我想攏來共試看覓。著啦，你欲愛加入合唱團無？你的聲音聽起來有適合男高音。
查埔：會使啊，你若加入我就加入。",請問這个小姐欲做啥物？,成做一个男高音,拒絕合唱團的邀請,參加無仝的社團,退出合唱團
5772537,"男：你等足久矣乎？
女：我按照你講的，五點就來矣。
男：你敢知影時間有改矣？
女：毋知。
男：按呢講來你已經等一點鐘矣。
女：這根本無好笑。這毋是我的毋著。有夠譀的。
男：這比譀閣較譀。
女：若有人刁持共我創空，我會……
男：你應該先點寡物件來食，抑是毋免等我。",啥人先來的？,查某,查埔,鬥陣來,看袂出來
5782537,"查某：你敢有想欲拍電影？
查埔：呔欲雄雄問我欲拍電影無？你是有啥物作業愛我共你鬥相共是無？
查某：作業我頂禮拜就完成矣啦。我是想欲問你敢欲做伙來參加電影比賽？來舞這項百面會足好耍，而且若是有著獎，閣有真懸的獎金neh！
查埔：你目前揣著幾个人來鬥創？
查某：連你算參落去就有五个人矣。",請問這位小姐想欲創啥？,伊想欲請這位先生共伊鬥寫作業,伊想欲拍電影參加比賽,伊想欲一个人做作業,伊咧揣第六个人參加比賽
5792537,"甲：《戰爭佮和平》敢是寫拿破崙侵入俄羅斯，尾仔失敗的故事？
乙：彼干焦是小說的一部份情節，托爾斯泰也有寫濟濟人物佮角色。
甲：俄羅斯對我來講是若謎猜彼款的國家。法國人、佮德國人佇二次大戰期間攏想欲共征服，煞攏是失敗來煞鼓。
乙：其實你會當讀看覓《戰爭佮和平》，對你欲理解俄羅斯文化有幫贊。",佗一个是著的？,露西亞人捌侵略法國。,《戰爭與和平》是露西亞人侵略法國的故事。,德國人佇第一改世界大戰期間想欲征服露西亞。,《戰爭與和平》是露西亞的代表小說。
5802537,"男：你佗位無爽快？
女：我腹肚足疼，落屎落幾若擺。
男：當時開始的？
女：昨昏暗開始的。
男：胃腸有小可仔各樣，食寡藥仔就會使得，毋免注射。
女：敢佇遮領藥仔？
男：等一下出去了後斡倒手爿領藥仔。一工食三擺，一擺食兩粒，食飯進前食。一禮拜就會好矣。
女：真勞力。",請問對話中查埔人的職業可能是啥,先生,護理師,藥劑師,檢驗師
5812537,A(男)：我這的拜六禮拜欲搬厝，敢會當請你來鬥相共？B(女)：當然嘛好，啊是按怎雄雄欲搬厝？A：我咧欲結婚矣。厝內的人那來那濟，以後若是有細漢囡仔，嘛需要較大的空間。毋但是阮翁仔某蹛爾，阮爸母佮阿公阿媽嘛會蹛做伙。B：若按呢就愛蹛去較遠的所在，才會當揣著適合的厝矣！A：無毋著，到時你來就知矣。,根據文章，這个人為啥物欲搬厝？,爸母的要求,厝裡的人變多,厝裡有囡仔,想欲搬去較遠的所在
5822537,(跨年場景：正月初一天欲光，兩个清潔隊員佇101廣場頭前)男：哇！妳看糞埽遮大堆！遮的少年家，煙火看煞嘛袂曉紲手共糞埽紮轉去，害我掃甲這陣，強欲歪腰！過年時仔，是欲去佗位揣復健科診所咧？女：著啊！你看這堆糞埽掃起來敢若小山崙咧，台北市昨昏一日的糞埽抾抾咧毋知攏總偌濟噸？男：無法度，食人的頭路，勻勻仔掃！女：若有影腰痠，轉去先貼一兩塊仔膏藥看覓。,請教：一空一廣場頭前，是按怎會出現一粒小山崙？,這是主辦單位設的跨年特殊裝置藝術,這是眾人跨年看煙火留落來的糞埽，疊起來若小山崙。,這是指一空一邊仔看煙火的上讚景點─象山,這是清潔隊員摒掃工課傷忝所產生的幻覺
5832537,"鈴木：張經理你好，逐家敢攏到矣？欲先點菜無？
張經理：好啊。
鈴木：張經理推薦佗一寡台灣料理？
張經理：我推薦烘烏魚子、紅糟肉、三杯雞、王梨蝦球、菜脯卵、炒烏甜仔菜、閣佮一盤肉絲炒飯。食飯飽閣食看覓綠豆薏仁湯。
鈴木：好，按呢就照你所推薦的。這擺通遐緊簽約，愛多謝張經理鬥相共。
張經理：阮真歡迎貴公司來台灣投資，阮公司一定盡力協助貴公司佇台灣的業務。
鈴木：多謝張經理。這是阮國家的工藝品，是欲送予貴公司的謝禮。
張經理：恁傷客氣矣，欲啉寡台灣bì-lù佮紹興酒無，保證你呵咾kah會觸舌！",請問這段對話會出現佇啥物所在？,會議室,西式餐廳,台菜餐廳,速食店
5842537,食薰真影響健康，䆀處實在傷濟。譬論講食薰會致使血管疾病，因為薰的有毒物質會經過血管，對心臟、大腦和肺部攏毋好。食薰毋但損害家己，嘛會危害別人的健康。閣有食薰會汙染空氣，有當時仔食薰閣會引起一寡意外災害，像火災，囡仔的燙傷抑是中毒等等。食薰的人袂少，希望in通莫閣食薰，身體保持健康。,根據文章，佗一个關係食薰的說明是著的？,食薰干焦會影響家己,食薰可能會引起火災,食薰佮囡仔無要緊,食薰的人無濟
5852537,"peh山的時迷路的原因真濟，比如：無熟似地理環境、體力䆀來落陣、無紮地圖、指北針、無養成隨時定位的習慣、天氣䆀等等。
若是無細膩迷路，千萬莫驚惶失措家己烏白行。就愛保持冷靜，閣保留體力，確定方向了後倒轉原位，抑是佇原位等待救援。注意防濕、防風，也省食食、水佮手機仔電池。若是發生意外，著先揣一个訊號較好的所在，才用手機仔卡110、112、119抑是通知有經驗的親友鬥報案。求救時愛共所行的路線、海拔高度、地形佮特殊景觀等等講予清楚。
為著減少迷路時的困擾，上好莫家己一个人去peh山抑是落陣。出發進前若是會當買指北針、省電的手電仔或是手動發電的手電仔、手機仔充電器、雨衫、防寒的衫、lài-tah、觱仔、萬能刀仔、GPS等等物件來準備，萬一迷路，也較會當保護安全。",這篇文章主要是講啥物？,peh山前一定愛買的實用產品,peh山拄著困難的應對方法,定定peh山會當保持身體的健康,孤一人peh山時意外行毋著路的後果
5862537,華特•迪士尼佮伊的兄哥做伙創立華特迪士尼公司，拍過幾若齣通人知的動畫電影，嘛設計出名聲透全球的米奇。伊毋但是真有才情的電影製作人，嘛是世界上得著上濟奧斯卡獎的人。佇咧電影事業以外，華特•迪士尼嘛開創主題樂園這款全新的遊樂園形式。,請問文章的主旨是啥物？,華特·迪士尼佮兄哥的故事。,華特·迪士尼的奧斯卡獎。,華特·迪士尼設計的角色。,華特·迪士尼的事業。
5872537,人若會驚成功，會是真害的生活態度。《理想的簡單生活》提出，咱應該對心底知影你會成功，毋是干焦希望成功爾爾，只有對心底去想欲按怎成功，才有通真正成功，換句話講，咱就愛先感受成功，才會產生成功。,頂面所講的，欲按怎成功？,想著無希望發生的代誌。,要求別人鬥相共。,勉強去做。,感受成功。
5882537,"女：這粒犀牛仔頭做kah蓋成呢。
男：著啊，毋過這干焦是吸鐵niâ。我佇非洲的紀念品店內底看著用柴雕刻的紀念品，總是傷貴矣，所以干焦買吸鐵。",這段對話是咧講啥物？,吸石仔做的犀牛做甲足粗的。,這个先生吸石仔佮柴刻的紀念品攏有買。,這个先生買袂起柴刻的。,紀念品店干焦賣柴刻的紀念品。
5892537,佇一份全球規模上大的礦業展覽佮技術會議中顯示，專業買主佮企業對設備佮產品的平均購買能力有6300萬美金。其中，購買清單包含大型專業挖開機械佮細型設備零配件。室外採礦設備、地下採礦系統、礦產開發探測、礦場勘測、罕有金屬等等。,這是有關啥物行業類別的文章？,食品業,農業,礦業,半導體業
5902537,蕭邦：大箍的，昨昏綠色愛地球組織呼籲咱國家的人來使用再生能源，你感覺有效無？大箍的：哪有可能？咱國家敢毋是攏靠核能佮石油咧擋？蕭邦：彼个組織閣講莫予阮國家變做下一个福島，使用再生能源上環保。大箍的：話是無毋著，毋閣欲生產再生能源嘛著愛有設備，咱根本就無這寡設備。,請問下列敘述何者正確？,大箍的無相信核能佮石油會當做能源,大箍的認為講用再生能源會變做下一个福島,大箍的認為袂當生產再生能源的問題是因為欠缺設備,因為大箍的無支持再生能源，所以伊無愛地球
5912537,"查埔：弟婦仔，聽講你欲請咱食桌矣！
查某：阿婆仔生囝！
查埔：敢有計畫當時？
查某：這馬少年人的想法，我嘛毋敢去共問。
查埔：你嘛愛共點拄一下。
查某：我有講矣！不而過逐改若講著這，攏嘛予我食著軟釘仔。
查埔：無的確𪜶想欲先予咱食麻油雞飯，才欲請咱食新娘茶。
查某：這我嘛袂反對，毋過好歹粿，就愛會甜；好歹查某，就愛會生！
查埔：恁兜真正是傷傳統矣。
查某：這干焦會當怪我家己的腹肚無𠢕，四个囡仔干焦一个會當傳香火。
查埔：查某囝較貼心啊！我是誠想欲愛有一个查某囝呢！
查某：啊你咧？是當時欲請咱啉喜酒？
查埔：這陣仔咧陪𪜶鬥揣所在矣，這馬好的所在攏愛一冬前注文才會用得。
查某：毋通袂記得共三妗仔講，逐家攏揣伊做好命婆，你愛先予知，伊毋才通共時間留落來。
查埔：三妗仔遐我已經問過矣，伊講無問題。
查某：向望會當傍你的福氣，嘛予我冗早去人兜提親。
查埔：我本成就按算欲請你來做一個便媒人。
查某：按呢我就愛來共你討這个紅包喔。",根據查埔的描述，佗一項是毋著的？,伊無查某囝,𪜶囝準備欲結婚矣,伊當咧揣結婚的場所,伊揣著三妗仔做媒人矣
5922537,"梅梅：小英，你欲食燕巢菝仔無？超市當有活動，一粒十五箍，買十粒菝仔送一盒仔猴頭果，攏總閣拍八折。咱來買十粒，咱兩个公家分，好無？
小英：好是好。我嘛是較想欲食火龍果佮龍眼。
梅梅：這馬是寒天，龍眼可能買無，咱芭樂公家分，燕巢菝仔甜閣紲喙！
小英：好，就照梅梅你講的協議公家分，咱鬥陣來超市買菝仔。我欲揀大閣甜的菝仔轉來。",請問梅仔佮阿英欲去創啥？,去冊店買真濟冊,排隊買菝仔,來去機場接朋友,去超市買果子
5932537,"A：我發現我的尪仔冊去予人盜版矣，價數俗一半較加，我實在活欲氣死。
B：雖然講盜版俗蓋濟，但是支持正版的作品，才算是有水準的人！",請問以上的對話，佗一个正確？,無錢只好買盜版,買正版的才是支持作者的正確觀念,家己是作者，所以較有水準,雖然買盜版無好，但是莫講就好！
5942537,"男生：你敢袂感覺這馬足熱的？
女生：敢有？",請問下面佗一个是正確的,查埔感覺這馬足熱的,查某感覺天氣足熱的,查埔佮查某攏感覺天氣足熱的,男生佮查某攏感覺這馬溫度拄拄仔好
5952537,"女：拄才坐我邊仔的美國查埔主動佮我開講呢。
男：哎喲！予人借話囉！
女：哎喲！阮尾仔有留電話，毋知影今仔下昏暗伊會卡電話來袂。
男：哎，你想傷濟矣啦，凡勢伊干焦是相借問一下爾爾。
女：你真正是青盲怨壁呢。",請問遮講的「青盲怨壁」是啥物意思?,欣羨嫉妒人,替人感覺歡喜,對人反感,並無掛意
5962537,"A:我敢無看毋著？哪會有一隻狗佇飛行機頂？𪜶敢會當上飛行機閣有位通坐？
B：有的航空公司會當予狗仔上飛行機。毋過𪜶是工作犬，因為主人有需要才會當陪伴佇邊仔，而且著愛經過申請佮登記，嘛愛訂位付費才會使，毋是講所有的動物攏有這款的待遇。
A：原來是按呢。大部份的人可能猶毋知，沓沓仔希望逐家會當瞭解。",這段對話的意思是啥？,工作犬欲上飛行機有真濟限制,所有的動物攏會當上飛行機,逐家攏知影動物會當坐飛行機,動物坐飛行機毋免拆票
5972537,"女：這擺旅行的飯店你來負責，應該是袂有啥物問題hoonn？
男：安啦，我來設法就妥當，我這擺所揣的這間民宿雖然細間細間，毋過是逐項有，該當愛有的設施攏齊備，價數嘛不止仔合理，一定會予你體驗著一逝美好的旅行體驗！
女：聽你按呢講，予我愈來愈期待這擺的旅行矣。
男：你就顧期待，其他一切有我安排，絕對袂予你失望。",請問對話中“細罔細，毋過應該有的，一項都無漏勾”是啥啥啥物意思？,民宿的設施真齊全,民宿生做敢若會有漏勾,民宿會當蹛真濟人,民宿的價數真懸
5982537,"楊子：「恁遮濟人去揣，哪會閣揣無著拍毋見的羊仔咧？」
厝邊兜：「唉，分叉路傷濟矣。阮嘛毋知影彼隻羊仔走去佗一條分叉路，人閣較濟，嘛比袂過分叉路的濟。無法度，只好空手轉來矣。」
楊子：「大路分叉路濟，羊仔就足緊拍毋見，就親像做學問的人，無專心，無確定的目標，嘛會迷失方向，行毋著路，啥物攏學無。」",請問這个成語歧路亡羊，意思較倚佗一个選項？ ,改邪歸正。,浪子回頭。 ,行歹路。,棄暗投明。
5992537,"男：遮生理好無？
女：平常時仔來白沙屯的人無濟，歇睏日人較濟。
男：你敢遮的人？
女：我蹛後龍。你看起來真清閒，敢是專工來耍的？
男：我對桃園來的，會當按呢講啦！
女：好望角就佇附近，你會使去看覓。
男：我坐火車來的，無交通工具會當去遐。",這个遊客為啥物無愛去好望角？,人傷濟。,彼个販仔無愛𤆬伊去。,毋知欲按怎行。,無交通工具。
6002537,"查埔：總算是來到美國矣，飛行機坐十六點鐘久艱苦甲。
查某：嘿啊，坐飛行機真正有夠忝的。
查埔：著啦，拄才我有看著一个坐遊輪的行程。
查某：哇，聽講遊輪頂懸有真濟好耍的設施呢！
查埔：嘿啊，就袂親像坐飛行機遐爾仔𤲍閣無聊矣。
查某：遊輪就是那耍那坐到欲去的所在，誠讚呢。",根據文章，請問佗一个選項是正確的?,會當坐遊輪去美國,坐飛行機比坐遊輪四序,遊輪頂懸會當做的代誌比佇飛行機頂較濟,查某人無想欲去坐遊輪
6012537,"男：你後個月敢是欲去意大利𨑨迌？按算參觀佗幾个景點？
女：我會代先去Florence，紲落閣去Pisa趨塔參觀。",請問這个小姐的意思是啥？,伊去意大利干焦欲參觀Pisa趨塔,伊佇意大利食著好料的Pizza,伊會對Florence起行，才閣去Pisa趨塔。,伊想欲去Florence，毋過無欲參觀Pisa趨塔。
6022537,你若佇拜六禮拜歇睏日駛車上國道高速公路，定定看會著排甲長躼躼的車陣，嘛因為車輛濟，會予車速變慢。若是拄著車禍事故，雖然有警察排解，毋過嘛是會窒甲足嚴重，有當時仔速度閣會慢甲無到十公里，甚至高速公路隨變做一个大停車場。你卡佇強欲停落來的車陣裡，看著頭前規排的擋仔燈咧著，家己的速度若龜咧趖，正經需要足大的耐心，才袂掠狂。,請問高速公路車速若龜咧趖的原因是啥﹖,速限傷低。,警察傷少。,車禍事故。,車主掠狂。
6032537,"甲（查埔的）：你讀遐濟外國小說有啥物路用？
乙（查某的）：拍開我的眼界，予我入去人類心靈真深的所在。
甲：按呢較輸加出國行行看看咧。
乙：我較佮意透過讀冊來旅行，因為我無才調環遊世界，嘛無遐爾濟的體力、錢項、點聲。
甲：毋過冊裡所寫的世界較講嘛是過去的述說，而且是作家看著的世界，閣再講，翻譯的嘛已經失去語言的原味矣。
乙：咱無可能精通濟款語言，所以透過翻譯讀冊嘛真好，雖罔講的毋是原汁原味，毋過上無會當讀著思想的原味。",查埔的佮查某的啥人較愛旅行？,查埔的,查某的,兩个攏愛,看袂出來
6042537,"小花：「小玉，老師拄才所講的張良的故事，你敢會記得？」
小玉：「我會記得，我講予你聽。一个老人予張良共伊鬥抾鞋仔。閣要求張良共伊穿鞋。」
小花：「我想起來矣，所以老人愛張良第二工才來，伊欲送好空的予伊。」
小玉：「著，一直到第三工，張良總算比老人較早到，老人才送一本冊予張良，閣共交代這本冊轉去愛好好仔讀、讀予通，按呢伊將來就通做皇帝的軍師矣。」",請問老人愛張良抾啥？,冊,鞋,紙票,武器
6052537,"查某：你敢知影咱學校管樂團的相關消息？
查埔：無蓋清楚neh，咱學校的管樂團是按怎矣？
查某：我想欲加入管樂團，想講愛欲了解一下仔情形。
查埔：是按呢喔，無我才共同學問看覓，有消息才閣通知你。著啦，你若入去管樂團是按算欲奏啥物樂器？
查某：我想欲歕洋𥰔仔，我自讀國校就咧練洋𥰔仔矣，後擺嘛想欲繼續歕洋𥰔仔。",請問這位小姐想欲創啥？,伊想欲佇管樂團歕洋𥰔仔,伊想欲學拍鼓,伊想欲挨小提琴,伊想欲彈鋼琴
6062537,"查埔：最近電影院咧做《怪獸佮𪜶的產地》新的一集，我佮幾个朋友欲去看，你敢欲做伙來去？
查某：彼是《哈利波特》系列電影的接紲是無？敢若捷聽著呢。
查埔：毋是，《怪獸佮𪜶的產地》系列是《哈利波特》系列的頭前篇，是幾若十冬前的故事，毋但有英國以外的童乩，另外閣有一个大歹人葛林戴華德佮鄧不利多的故事。
查某：聽起來真趣味喔，毋過，我毋捌看過《怪獸佮𪜶的產地》前幾集的電影，直接去看新的一集，凡勢會看無。
查埔：無要緊啦，我會當共你講頭前的劇情。",請問這位先生咧創啥？,成做一个童乩,咧看《哈利波特》,邀請這位小姐看電影,查詢《怪獸佮𪜶的產地》的劇情
6072537,學華語文的時陣，真濟人攏感覺華語真僫發音。華語有四个聲調，根據研究，佮其他的聲調比起來，外國學生感覺第三調是上歹學的聲調。發音抑毋是上困難的，通常學生感覺華語文的文法才是食力誠僫理解，漢字嘛誠歹寫，所以真濟人學無一觸久仔就放棄學華語文矣。,這段話是啥物意思？,學華語的第一聲凡勢較簡單過第三聲,學漢字真簡單,漢語的詞彙嘛真困難,華語文的文法無濟
6082537,揹仔客店主要是予旅行者交換旅遊心得的網路平台，其中包括旅行資訊、交通路線規劃、美食分享、在地私人景點介紹、散工換過暝的經驗佮各種實用的資訊。尤其是買機票的時陣，嘛通對這个網站去比價數。,揹仔客客棧有啥物功能佮特色？,訂機票有拍折,會當免錢坐當地交通工具,會當交流度假做工換帶暝感想,會當擔任觀光局旅遊大使
6092537,古早人定定照時令過日子，所以對五日節的俗話：「食菜豆食甲老老，食茄人較會𪁎趒。」就知影佇五日節，除了啉雄黃酒、午時水佮食肉粽以外，閣愛食菜豆、茄仔、匏仔、桃仔、李仔等等著時的菜蔬。有豐富的卵白質的菜豆有健脾、利水的功效，紫色的茄仔也有清熱解毒的功效，夏季大出的瓜類本來就有退火的功能，有豐富纖維質的桃仔是通予胃腸活化，果酸豐富的李仔嘛通促進消化，毋過嘛毋通食傷濟，食傷濟顛倒會傷胃腸。簡單講，五日節的時著愛遵照古早人的智慧，佇食粽食過癮的siāng時，嘛愛食有夠額的著時菜蔬，予家己閣較健康。,這段文章的重點是啥物？,紹介五日節的由來,紹介五日節的相關諺語,紹介五日節啉的酒水,紹介五日節彼工定定食的菜蔬
6102537,"
女：你毋是在地人齁？
男：我專工對桃園來恆春看城門啦。請問，北門按怎去？
女：歡迎啦，就佇頭前。
男：多謝你！
女：你家己一个人喔？哪會無𤆬某仔囝來？
男：猶未娶啦，你報路予我，閣共我關心，多謝啦。",這位先生是按怎共小姐說多謝？,小姐關心伊的親人,小姐看出伊毋是在地的,小姐報路閣共伊關心,小姐𤆬伊去恆春𨑨迌
6112537,舊金山，太平洋沿岸的第二大城，雖然佮洛杉磯仝款徛佇活力十足的加州，煞展現完全無仝的氣質。舊金山是藝術佮離經叛道的城市，吸引世界各地的次文化佇遮興旺發展，對戰後落坐（lo̍h-tshē）的一代，六、七十年代的嬉皮革命，一直到今仔日舊金山成做地下音樂人、嬉皮士（hi-phî-sū）、藝術家佮作家的大本營，街路頂的曲盤店、大麻店、舊酒吧、冊店、畫廊窒倒街，同時舊金山嘛是同性戀人權運動重要的發源地之一，會當講是有自由靈魂的城市。,請問舊金山是一个啥物款的城市?,政治色彩明顯的城市,佮洛杉磯的城市風格欲仝啊欲仝,提倡人權的先鋒,毒品管制真冗的城市
6122537,孟子認為伯夷是聖人內底上蓋清高的；伊尹是聖人內面上負責任的；柳下惠是聖人內底上蓋人人好的；孔子是聖人內面上會曉看勢面的． 孔子會使講是集大成的人。 集大成的意思，就親像樂隊咧演奏，用釙鐘聲開始起音，用玉磐聲來收煞。 釙鐘聲起音是為著有條有理的開始，玉磐聲收煞是為著有條有理的結束。 有條有理的開始是智方面的代誌，有條有理的結束是聖方面的代誌。,請問聖人內底siáng上會曉看勢面？,伯夷,孔子,伊尹,柳下惠
6132537,太魯閣國家公園徛佇台灣東部，是台灣第四座成立的國家公園，掠山坑佮絕崖做特色，景緻美麗壯觀。另外，園內的懸山地帶保留濟濟冰河時期的生物，譬論講塗龍等等。,關係著太魯閣國家公園的描述，佗一个是正確的？,佇台灣東部,景致平坦拋荒,特色是火山佮溫泉,是台灣第一座成立的國家公園
6142537,A：阿剛，你敢知影詠絮之才的故事？B：我知喔，因為佇某一个寒人的暗暝，窗仔外當咧落大雪，謝安問講，遮爾仔媠的雪景有成啥物無？A：著，謝朗搶咧講，向天頂掖一把鹽大概會當模擬雪景乎。B：啊才女謝道韞煞講，咱不如講輕輕輕又閣白鑠鑠的柳絮傍風勢飛起來，更加會當表達按呢的媠乎。,請問以柳絮作比喻來詠雪的人是啥人？,謝安,謝朗,謝道韞,阿剛
6152537,女：來!來!來!來食點心!芳貢貢的點心來囉!男：哇!是車輪餅呢!女：嗯!是毋是足芳的?來!趁熱食乎!男：欸?哪會閣是紅豆口味的啊?女：紅豆真好食啊，我上愛食紅豆啦，健康閣好食，你嘛加食寡!男：雖然講我無討厭紅豆，但是逐改攏是仝款的口味，後改希望換一寡別款的乎!,請問這位先生講：「哪會閣是紅豆口味的啊?」這句話是咧講啥物?,逐改都干焦這个口味爾。,伊討厭食紅豆餡的料理。,伊討厭食甜的。,伊愛食足甜的食物。
6162537,你對鋼琴有趣味無？想欲學鋼琴煞毋知按怎開始--honnh？琴聲飛揚音樂教室這馬當咧招生，針對個人程度來按排班別，有一對一班、團體班、樂理班等足濟種組合。課程齊全師資優良。初學者嘛免煩惱，阮提供免費諮詢，專人服務，予你了解家己的音樂程度，而且閣有兩改試聽的機會，試聽了後一禮拜以內報名閣有九折優待！毋好干焦想，歡迎敲電話詢問。,音樂教室招生廣告講試聽後幾工內報名有優惠?,七工,三工,五工,四工
6172537,一个叫司寬多的印地安人捌佇歐洲生活10外冬，會曉講一寡英語，伊教新移民按怎起水壩閘河掠魚，共魚埋入去塗nih做番麥的肥料。1621年秋天，番麥收成真好，特別是印地安的番麥，麥子收成佮佇歐洲的時陣差不多，荷仁豆差不多一粒就無損害。熱天的時，in掠真濟魚，秋天時仔，拍真濟鳥仔、火雞仔佮鹿仔。佇慶祝豐收的日子，歐陸新移民邀請印地安人過來同齊感謝上帝的賞賜。,所以對面頂這段文字，咱知影感恩節的由來是？,一个叫做司寬多的印地安人捌佇歐洲生活十外年，會曉講一寡英語，伊教新移民按怎做水壩閘河掠魚,佇新大陸歡喜慶祝豐收的日子，歐洲大陸新移民邀請印地安人過來同齊感謝上帝的恩賜。,紀念耶穌基督予人釘佇十字架,紀念耶穌基督死後重生
6182537,"男生：「人若活咧，是無咧好的。會一直痛苦，一直痛苦，對出世的時陣就開始一直痛苦。掠準換一个所在會較好，其實是會佇新的所在痛苦，知影無？」
女生：「所以我就無愛換所在矣。」",請問查埔講的話是啥物意思？,人活咧就是一个不斷咧考驗的過程，所以一直有痛苦,情隨境轉，換一个所在，人生的風景會無仝款,孤單才是人生上尾的歸宿,艱苦會過去，媠會留落來
6192537,這馬咱可能連門都免出去，就會當買著一工三頓佮萬項物件。這攏是因為這馬的網路愈來愈發達，咱會當透過百百款的網站買物件來供應咱的生活，按呢的好處是生活真利便，咱毋免了傷濟時間出門去買物件，會當用遮的時間做其他的代誌。毋過嘛有欠點，有一寡人嘛會因為按呢，變甲愈來愈「宅」，毋出門接觸外口的社會，嘛無想欲佮人面對面講話，一直生活佇家己的世界內底。所以網路買物件有好也有䆀，就看咱按怎使用伊。,請問這篇文章的主題可能是啥物？,網路買物件的好處佮歹處,網路買物件是按怎形成的,網路買物件會當買著啥物,網路買物件較俗
6202537,我面對樹pôo，共喘氣調整予好，跤步跍咧，雙手那幌，喘大氣，緩緩仔吐氣，雙手輪流出拳，重複按呢的動作。我攑頭看著日光、青葉，感覺世間有影媠，共肩胛頷頸放鬆，感覺新的空氣進入我的身軀，我緩緩仔共遮的廢氣排出來。我共雙手伸予長，輕輕仔捘我的腰，頭殼慢慢仔踅一輾，閣調整喘氣，感覺規个人加真輕鬆。,是按怎規身軀加真輕鬆？,歹天。,空氣無流通。,手伸長。,喘氣運動。
6212537,《悲情城市》是侯孝賢導演佇一九八九年出品的電影，內容佮二二八事變相牽連，主要咧搬國民政府拄來台灣彼時，台灣人的處境。《悲情城市》得著Venice影展金獅獎的最佳影片，煞無得著金馬獎的最佳影片獎，有人認為是政治因素所致。,請根據紹介，選出著的答案。,《悲情城市》得著金馬獎的最佳影片獎,《悲情城市》捌佇國外著獎,侯孝賢是《悲情城市》的男主角,《悲情城市》佮政治無牽連
6222537,"男：你捌去過非洲旅行無？
女：非洲？遐感覺逐項輸人，散赤，而且治安嘛䆀。
男：其實非洲佮你想像的無仝款。",根據對話，這个查埔感覺非洲按怎？,非洲嘛無人想的遐爾䆀。,非洲真落伍。,非洲足散赤的。,無想欲去非洲旅行。
6232537,"查埔：喔!足吵的啦！你看!原來是有飛行機起飛矣啦!
查某：彼毋是普通的飛行機，彼是戰鬥機。
查埔：七星潭哪會有遮爾濟飛行機啊？
查某：因為隔壁有一个空軍基地啊!
查埔：𪜶是欲飛去佗位啊？
查某：應該是例行的訓練啦!
查埔：喔!有夠吵的啦！又閣一台起飛矣。
查某：彼是F16啦!國軍共飛行機囥佇東部，因為有中央山脈咧保護，看戰鬥機起飛，這嘛是七星潭的特色之一啦。",下面佗一个正確？,戰鬥機起飛的時真安靜。,七星潭邊仔有海軍基地。,𪜶看著的戰鬥機是幻象兩千。,戰鬥機的起降真頻繁。
6242537,台灣原住民不止是一个和閩南抑是客人無仝的族群，𪜶有豐富的文化資產，對語言、音樂、食食、到結婚佮祭典，攏有各族無仝款的特色。各族群特殊的文化是台灣另外一種珍貴的本土寶藏。,根據本文，原住民的特色是啥物？,交通工具,貨幣流通,文化風俗,生產方式
6252537,"男：妳佇這齣戲裡的表現足jió-toh，煞尾彼幕女主角過身的時，我袂忍得流目屎。
女：多謝呵咾，彼幕欲按怎演我嘛想足久，嘛佮真濟人參詳，演練幾若日。
男：妳辛苦矣，效果正經足讚。你以後敢有想欲成做演員？
女：演員？我喔？較早毋捌想過，無定會當試看覓。
男：我相信妳定著有才調。",請問這个小姐按算創啥？,揣人參詳戲齣,準備搬演女主角,提衛生紙拭目屎,想欲成做演員
6262537,國家地理頻道對2007年開始推捒關懷生態環境，逐年放送紀錄片閣舉辦地球日活動，落實保護地球的理念。這15冬來塑膠產量加出真濟，已經欲kah歷史總產量的50%，廢棄物管理佮再利用的觀念真需要予眾人理解佮支持。逐年四月的世界地球日攏會舉辦走鏢，結合運動休閒佮健康生活，推廣環保愛地球的觀念！活動地點佇大佳河濱公園，起點是臺北市政府市民廣場，2019年4月28早起6點出發，這是半馬、挑戰組的起點。活動流程以現場公告為準。歡迎民眾同齊來參與！,請問這个單位為著推廣環保愛地球的觀念，提倡啥物活動？,摒海埔,資源回收,走鏢,減少使用塑膠橐仔
6272537,"A：我想欲挑戰一個月莫食甜路。
B：是按怎雄雄欲按呢決定？一個月無通食甜足痛苦的呢。
A：因為我體重超重矣，人一下大箍，看起來就加足老款，有人掠準阮男朋友是阮囝，我強欲氣死矣。
B：恁男朋友敢有共你嫌？
A：是無啦，但是恐驚萬不二啊！",這个人想欲挑戰莫食甜路的主要原因是啥？,身體各樣各樣,看起來無少年,年歲大矣,男朋友無佮意
6282537,莫札特自細漢就佮音樂結袂解之緣，伊的啟蒙是三歲的時，伊的老爸教伊的姊姊彈鋼琴，伊就佇邊仔那聽那欣賞，就大大對音樂有興趣。莫札特的記持不止仔好，凡若伊所捌聽的曲攏通記kah牢牢牢，甚至當in姊姊彈毋著音的時，伊都會當正確共姊姊糾正。莫札特的老爸是咧挨小提琴兼教音樂的，佇莫札特四歲的時，就教伊彈鋼琴，了後嘛陸續學小提琴佮風琴。就按呢莫札特就展現過人的創作天份，對五歲開始作曲，八歲創作奏鳴曲佮交響曲，十一歲就咧寫歌劇，自細漢就有「音樂神童」的名號。,「音樂神童」莫札特上早是學啥物樂器？,小提琴,大提琴,鋼琴,管風琴
6292537,查埔：厝裡種幾若年的瓊花，總算是欲開花矣。  查某：聽講瓊花是佇暗時開花，翻點進前就會蔫去，花蕊大開的時間干焦四五點鐘爾爾，莫怪有「曇花一現」的講法。       查埔：瓊花佇暗時仔開花，花開的時花香芳貢貢，所以閣號做「月下美人」。查某：瓊花毋但會當觀賞，閣會當提來料理。伊有清肺活血的功能，會當佮赤肉囥做伙燖，嘛會當煮羹。閣會當做瓊花的冰糖飲料，有澹喉、止嗽的效果，嘛會當做清涼退火的瓊花菜燕。           查埔：這表示我毋但有眼福，嘛有口福矣。     查某：你最近嚨喉無爽快，凡勢會使食一寡瓊花。,對話內底出現的「曇花一現」是啥物意思？,真難得的機會,物件一出現就隨消失去,瓊花一開，喜事就來,美好的事物總是較顯目
6302537,近代的中國畫家李可染捌指出講，「寫生」是畫家行向生活，認捌生活，予生活的感受變豐富，累積創作經驗佮創作來源中上重要的一項工課。咱借著大自然的景緻有濟濟變化，對現實世界描繪、改變，同時轉換做自我表達的形象，共創作的內容變閣較豐富。,請問以下佗一个毋是本文中「寫生」正確的描述?,畫家的創作來源,畫家表達家己形象的方式,畫家共生活的感受變豐富的方式,畫家對虛擬世界創作的內容
6312537,"查埔：「聽講恁遮有一个烏虎泉，你敢知影佇咧啥物所在？」
查某：「先生，你覆踮這个窗仔台對外口看出去，彼敢毋是烏虎泉？」",請問這段對話的主題是啥物？,泉水號名原因,泉水水量大細,泉水水質好䆀,泉水是佇佗位
6322537,古蹟佮歷史建築所包含的款式差不多遍及各種人起的物件。大約來講，分做下面十外種，譬論講：徛家、商業、宗教信仰、行政、社會福利、服務救濟、交通通信、公共設施、休閒、軍事、喪葬、教育、醫療建築等等。物件本身保存維護的方式嘛就按呢無仝。共同點是：通反映彼所在彼時的歷史文化、建築技術、在地特色，表現人類的主體思考。,請問下面的說明佗一个是正確的？,歷史建築會當表現人類的思想文化,古蹟佮歷史建築類干焦十種,建築維護的條件是用年代來分類的,古蹟維護比歷史建築較簡單
6332537,S.H.E是台灣通人知的女子演唱團體，佇全世界有專輯銷售超過一千六百萬塊的好成績。是台灣目前上長歲壽的女子演唱團體，閣予人呵咾是華人第一女子天團。佮唱片公司的合約結束了後，三位成員隨人成立公司，猶毋過無宣佈解散，日後猶閣有機會會當看著三位成員以S.H.E的名義來參與活動。,請根據紹介，選出正確的答案。,S.H.E的成員隨人發展事業,S.H.E解散矣,S.H.E有兩个查埔佮一个查某,S.H.E有一个彈gih-tah的
6342537,"A：咱上尾工愛表演十五分鐘的成果戲劇-『哈利波特遊台灣』，愛有四位主角來演兩幕：一幕是九又四分之三月台，一幕是第一工上課分配去四間房間，其他的學生仔愛用有學過的句型來講出家己的魔法，而且愛表演出來。
B：老師，我想欲表演魔術，誰欲演哈利波特？我想欲演主角。
A：恁上無愛用著這四句：我上佮意的…就是，對我來講…，一點仔嘛袂…，講出我的魔法就會使。",請問學生需要用下面佗一種句型來講出我的魔法?,若親像,袂,因為...所以講,我上佮意的
6352537,第二十九屆金曲獎上好的年度歌曲《花仔》，是一條華台語相濫的歌曲，是李小明作曲佮演唱，伊嘛得著彼屆上好的作曲人的獎，這條歌是為《當少年的查埔囡仔戀愛記》這齣戲劇來創作的主題歌曲，嘛是李小明做男主角的戲劇作品，過去伊干焦捌佇電影插花仔。借著這齣戲劇予伊第一擺入圍金鐘就提兩項大獎轉去，第五十三屆上好的戲劇節目男主角獎佮戲劇節目新進演員獎。,第五十三屆金鐘獎是李小明第幾擺入圍?,頭擺,第三擺,第五擺,毋知
6362537,元宵節是舊曆年頭一个滿月的暗暝，這是春節的上路尾工，代表春天咧欲來啊。佇日本時代的臺灣總督府特別允准佇艋舺龍山寺舉辦燈會，直直到今，龍山寺猶保留軁燈跤的風俗。除了軁燈跤掠外，較早佇臺灣元宵節閣有「臆謎猜」。,請問佗一个是正式臆謎猜的題目？,雨後春筍─新竹,春江水暖鴨先知,啥物人兜無電話？─天衣,一元復始萬象更新
6372537,查埔：咱臺灣各地攏會當食著肉圓，你知影這之間的差別無？     查某：肉圓的外皮主要是用番薯粉做的，嘛有人會濫在來米的米漿，啊比例無仝，喙尾嘛無仝。嘛有人講：「南炊北糋」這个詞說明了臺灣南北煮肉圓的方式無相仝，毋過我感覺每一个所在肉圓的餡嘛都無仝款。             查埔：會記得我頂改佇新竹食的肉圓，是對油鼎內底撈出來的，餡是紅糟肉佮栗子，誠特別！ 蒜茸醬料嘛誠芳。             查某：新竹的肉圓猶有包紅糟肉佮蔥仔的蔥肉肉圓。我閣捌食過彰化的肉圓，有糋油的嘛有用炊的，而且比新竹的肉圓閣較大粒，包餡主要是用豬肉、香菇、筍丁。                  查埔：聽講台南有名的蝦仁肉圓是用炊的，餡是用火燒蝦佮赤肉做的，誠清甜好食。屏東嘛有肉圓是用炊的，餡是定定看會著的豬肉佮香菇。         查某：蝦仁肉圓聽起來是真特別，後擺有機會咱做伙來去食這个出名的點心。,根據這段對話，若準想欲食包海產餡的肉圓，愛揀佗位的？,新竹,彰化,臺南,屏東
6382537,佛誕日是講慶祝佛教創始者釋迦牟尼佛出世的日子，佇漢傳佛教佮藏傳佛教訂佇舊曆四月初八，閣號做「浴佛節」。相傳佇兩千六百外年前，印度迦毘羅衛國的王后摩呢夫人佇藍毗尼花園的無憂樹跤，共悉達多太子生落來。太子出世了後，一手指向天頂，一手指向塗跤，講：「天上天下，唯我獨尊。」意思是講，伊經過誠久的修行過程，欲佇人間成佛。所以，無論佇人間抑是天頂，袂閣有贏會過伊的人。這時陣對天頂落花雨，九龍吐水，沖佇王子的身軀頂。這就是傳說中佛祖生的由來。,請問悉達多太子佇咧出世的時，產生啥物天象？,天降花雨，九龍吐水,一四界攏聽著仙樂,大地動,百鳥來朝
6392537,《戰地鐘聲》內底亨利中尉真興食酒，伊會當用一杯好酒代替暗報，代替細細酒館的黃昏，代替這個月開花的一切樹仔，代替佇林園道跑走的馬，代替冊店、報紙擔、畫廊，代替一切伊捌享受煞暫時袂記得的物件；若是這不過是作者海明威的生活現實爾爾。,佗一个毋是亨利中尉啉酒的理由？,交陪。,代替暗報。,回想過去。,代替畫廊。
6402537,"昨暗欲倒糞埽，咧等糞埽車的時聽著這段對話：
男：恁阿姊的翁婿有較好矣無？
女：哪會好？彼親像咧食毒仝款。
男：嗯？啥物意思？
女：阮姊夫中風啦，蹛佇療養院。意思是講，中風和食毒仝款，攏袂好矣。
男：喔，我舞予清楚矣，原來是共中風比喻做食毒。
女：平常時愛加運動，著愛改薫閣改酒。
男：這嘛歹講，有當時仔中風嘛佮遺傳有關係。
女：毋過濟少會當降低中風的機率。
男：我以後會卡捷去公園做運動。",講著這位小姐的姊夫，佗一个選項是正確的？,食毒,中風。,食酒。,食薰。
6412537,米是較早臺灣人的主食，以品種來分，會使分做在來米、蓬萊米、秫米。當時先民自中國徙來臺灣的時，共在來米引入來。在來米瘦瘦長長，較透光，煮熟了後食起來較焦較𠕇，鬆鬆散散袂黏，適合做成米篩目、菜頭粿、發粿、碗粿、米粉。日本統治臺灣的時，食袂慣勢臺灣的在來米，就共蓬萊米引入來，佇草山竹仔湖培育成功。蓬萊米圓圓短短，會透光，較黏，是咱定咧食的清飯。秫米袂透光，煮熟了後較軟較黏。根據米的外形，會使閣分做較短較圓的圓秫米佮較長的長秫米。圓秫米較捷用來做甜粿、麻糍、圓仔、八寶糜，長秫米用來做飯丸、米糕、油飯、粽。,在來米佮蓬萊米有啥物無仝？,兩種的外型佮黏度攏無仝。,兩種的外型無仝，毋過黏度仝款。,兩種的外型仝款，毋過黏度無仝。,兩種的外型、黏度相𫝛，干焦名無仝。
6422537,"這幾年來，愈來愈濟金光黨利用電話、訊息來共民眾騙錢，政府為著欲阻止民眾去hőng騙去，提供民眾查詢的管道，2004年成立「165反詐騙諮詢專線」。假使講懷疑家己接著金光黨的電話，只要用厝裡的電話抑是手機仔直接敲165，就會使問佮詐騙有關係的問題。
政府共民眾提醒，若是接著懷疑是詐騙的電話，一定愛「一聽、二掛、三查」。一聽：聽清楚這通電話咧講啥？敢有啥物關鍵詞？二掛：聽了，隨共電話掛掉。莫予別人控制你的心情。三查：緊敲165反詐騙專線，共聽著的電話內容攏共165的服務人員講，予伊查看覓敢是詐騙的電話，較免無細膩去hőng騙去。",根據這篇文章，下壁面佗一个是對的？,民眾會當傳訊息予165反詐騙諮詢專線,政府有法律規定接著電話了後著愛敲165,165專線是一个查詢電話號碼的服務機構,165反詐騙諮詢專線已經存在超過10年矣
6432537,近年臺灣增加足濟新移民，𪜶毋但增加大量的人力，嘛共𪜶在地的文化傳入來，潑水節就是一个例。潑水節是泰語民族佮東南亞地區上大的傳統節日，泰國、寮國、斯里蘭卡、緬甸、柬埔寨等國以及雲南傣族攏會同齊慶祝。規个節慶會鬧熱幾若工，眾人一透早起來會先恭敬的來洗浴禮佛，紲落來開始連續足濟工的慶祝活動。佇咧這段期間，逐家會用純淨的清水相互潑掖，祈求閣揮別頂年的厄運，佇新的一年重新出發。潑水節的頭兩工是除舊，最後一工是迎新。,請問：佇潑水節，逐家為啥物愛用清水來互相潑掖？,互相共身體洗予清氣,互相幫贊來清涼消暑,希望會當共前一年的厄運洗掉,希望講會當共前一年的厄運洗掉，佇新的一年重新出發
6442537,"鄒族人本底主要是咧拍獵、做田，這馬因為政府的法規禁止拍獵，鄒族人只好改變生活方式佮型態，搬出自本的部落家園向外討趁。有的人選擇做茶商，學挽茶佮種茶的技術；有的人改種ua-sa-bih等等經濟作物，做小可生理。毋過，袂少鄒族人認為嘛是先人的生產方式佮型態較適合in。
",請問根據這段文章，下列佗一个說明正確？,鄒族人因為政府法規問題停止拍獵,鄒族人原本是咧做茶米的買賣,Kài-lua̍h是鄒族人原底有的農作物,鄒人搬離部落是為著欲都市化
6452537,"女：佇國外聽著管風琴現場演奏，予伊的音色和體積驚一趒，臺灣敢有管風琴的演奏？
男：管風琴是體積上大的樂器，每一台琴攏是有考量建築的空間來斟酌設計的，音色是獨一無二。臺灣目前有二十九台，親像佇國家音樂廳、屏東演藝廳、衛武營國家藝術中心攏有。
女：全台上大台的咧？
男：原底是國家音樂廳，毋過衛武營起好了後，冠軍的寶座就讓人坐囉。",根據這段對話，全臺灣上大台的管風琴佇佗位？,衛武營國家藝術中心,屏東演藝廳,國家音樂廳,無講著
6462537,製作民族誌之前愛選定一塊田野，設定一段時間，以各種觀察法定點調查，盡量收集田野的第一手資料。觀察者佇觀察中深入了解、學習，佮在地人互動。就按呢，觀察者嘛是生產民族誌的一部分。調查完成了後，觀察者必須會當對記錄材料中探究目標對象所屬的生產方式、歷史傳承、生活型態、信仰儀式、文化系統到世界觀。以歸納呈現出觀察對象的文化生命力佮特殊性，藉此啟發讀者對民族誌記錄對象的文化思索佮自我叩問。,請問這篇文章主要咧講啥？,民族誌的觀察對象,製作民族誌愛有的材料,說明欲按怎做民族誌佮伊的價值意義,影響民族誌紀錄的決定因素
6472537,英國作家喬治·歐威爾捌佇巴黎、倫敦有一段不止辛苦的散工生涯，彼段家己放棄家己的日子，嘛是伊後來寫作的養份來源。伊是英國的小康家庭出身，煞選擇過一段做散工的生活，這通講是伊的一種自我救贖。伊共這段經歷寫做《巴黎倫敦流浪記》，這本冊遠遠無伊的《1984》出名，毋過我煞真佮意這本冊，因為佇這本冊，通真正看著伊面對困境的心聲，我感覺彼才是作家上實在閣上感動人的一面。,為何《巴黎倫敦流浪記》好看？,猜疑刺激。,美艷熱情。,真感動人。,曲折離奇。
6482537,"A：藝術家薩拉切諾的裝置作品《軌道頂》咧德國展覽的時，用三層的亞鉛網做基本結構，這三層的空間相通，參觀者會當對下層𬦰到頂層。
B：所以你的意思是講參觀者咧網頂行的時陣，只要徙位一步，三層網仔會做伙振動著，網頂別个參觀者嘛會感受著對網索傳來的振動？",照頂面的描述，佗一項正確？,裝置作品的名叫做〈三層樓厝〉,來參觀的干焦會當看，袂使到頂層,裝置作品用三層白鐵仔絲做底,一个參觀者咧徙位的時陣，袂影響著別人
6492537,"男：你拄才講急欲走，是有啥物代誌？
女：我佮練鼓室時間約好矣，愛趕去練鼓，來準備後擺的樂團演出。
男：原來練鼓袂使踮厝的練，閣愛特別去練鼓室hioh？
女：是啊，厝--lìn無空間，閣會共厝邊仔吵著。
男：原來是按呢。你趕緊去練習，期待你了後的演出。",根據對話，請問這查某想欲創啥？,伊攢好欲佮這个查埔做伙去食暗頓。,伊準備欲去練鼓室練拍鼓。,伊想欲去看電影。,伊干焦想欲轉去歇睏。
6502537,"男：這齣電影的故事發展有起有落，動作的場面誠刺激，人物特色的展現嘛誠自然，干焦一點有較無彩，是按怎共咱講代誌都猶未結束咧，背後的烏手猶閣逍遙法外的時陣電影就隨結束矣？
女：明年猶閣會推出這个系列的新電影，時到應該就掠會著背後的烏手矣。
男：啊彼就愛閣等一冬，我足希望這馬就隨知影劇情接紲落去的發展，若準愛閣等一段時間才會知劇情按怎行，彼毋就佮連續劇仝款？閣是愛隔規冬的連續劇。
女：你愛有耐心，予𪜶一寡仔時間，無，做出來的成品傷䆀，你嘛袂想欲看。",請問這位先生是按怎矣？,伊感覺電影真無聊,伊無耐心,伊欲看另外一齣電影,伊欲食中晝頓
6512537,阿美族是原住民人口上濟的一族，𪜶的傳統祭典誠濟，不而過一年一擺的豐年祭是𪜶規模上大的祭典，這是一般民眾熟似阿美族文化的窗仔口。豐年祭一方面是為著慶祝秮仔豐收、祭祀祖靈所辦的祭典，也有傳香火的意義。以早阿美族人用嚴密的年齡階層組織來抵抗外族、分配工課、建立長幼有序的概念，佇部落內底所有成年的查埔人攏會編入適合的體制內：濟歲長輩做決策、拍派指揮，中年輩的負責執行佮監督，抑勞動出力的是少年輩來擔當。,請教：往早阿美族人是按怎會當抵抗外族入侵？,因為有嚴密的年齡階層組織,因為有大量的銃子砲彈,因為有英明的政府領導,因為有真濟人口
6522537,查埔人:「臺南蹛的彼方面，我是較推薦蹛佇中西區，因為上方便。親像國華街、永樂市場、保安路、赤崁樓商圈攏佇彼搭，半暝仔攏會當揣著真衝的小點。」查某人:「食是無遐邇重要啦!我較要意的是古蹟的部分。」,請問根據這段對話，下面佗一个選項無正確？,中西區出名的小食真濟,查埔人主要咧考慮方便性,查某人希望會當接近小食店,永樂市場佇中西區
6532537,佇臺灣診所、病院遮的醫藥產業，以服侍藥師佛、華佗仙師、保生大帝為主，通常𪜶共遮的神明當做是𪜶的醫神來共拜。,請問下面佗一尊毋是醫藥神尊咧？,藥師佛,烏面祖師公,華佗仙師,大道公
6542537,今仔日主辦單位公布，第29屆金曲獎入圍名單，音樂評論家紛紛開始預測本屆各獎項的得獎者人選，其中上予人有趣味的，絕對是新人獎。對歌手來講新人獎真有意義，干焦一擺入圍佮著獎的機會，所以會當入圍已經是不止大的肯定。本屆入圍者包括各種無仝的音樂風格，有樂團組合、嘻哈弄舌、Jazz…等等，真予人期待到底是佗一位歌手會著獎呢?,第二十九屆金曲新人獎的入圍者音樂風格是按怎?,無聊,老套頭,多元,花膏膏
6552537,清朝時仔，佇較偏遠的平溪是胡姓宗族來開墾，漸漸發展出家己供給家己的庄頭。因為交通無利便，官府真歹維持治安。綠林好漢定定搶劫平溪的百姓，百姓就佇冬至了後覕去深山過年，等待元宵節進前，才予庄頭的壯丁先落山確認安全，才用放天燈來回報平安，逐家才陸續轉去。,這段文章的主題是啥物？,平溪特有的開墾方式,平溪天燈的由來,平溪地理位置窵遠,平溪強盜的禍患
6562537,學習是對認知神經科學佮腦神經科學來的思考，但是咱煞已經佇各種藝術作品中看著應用——就算講科學家佮藝術家可能攏猶未注意著𪜶之間的關聯，但是按呢「異業的結合」暗算未來會當予藝術領域產生一寡趣味的刺激佮延伸。,請問對本文內底講著的藝術作品，佗一的描述是正確的?,「異業的結合」袂當做藝術帶來趣味的延伸,咱猶未佇各種藝術作品中實際看著應用,按呢的概念，是對認知神經科學來的,科學家和藝術家可能攏猶未注意著𪜶之間的關聯
6572537,金庸的武俠之作受著通人呵咾，佇華人的世界無人毋知，佇伊小說中，人物的形象鮮明，情節的起落，佮人生有相對應，有人就會有江湖，真濟人佇伊的小說中揣著人生的出路佮解說。有人捌對「武俠」的意思做解說，「武」是個人的、內在的、是自我的工夫佮修為的深淺。「俠」是群體的、外顯的、是替眾生設想的經世佮濟民之厚薄。,請問這段話的主旨是？,武是一个人自我的能力，俠是兼善天下的胸懷,武和俠袂使分開論述，𪜶是一種俠客式的精神,武是具體的，俠是抽象的,武是法家的作為，俠是道家精神
6582537, 你敢有咧走標？走標對台灣人來講，毋管查埔查某，攏是誠四常的代誌；毋過對阿富汗的查某人來講，煞是誠奢華的代誌。查某走者愛會堪得過路人無仝的眼光、hőng口頭侮辱，有當時仔甚至是暴力攻擊。𪜶若想欲走標，著愛幾若十个女性規陣，才會使保障𪜶的安全。你若有閒就去走標！莫插別人的看法，𪜶其實是欣羨你會使走標。,走標對阿富汗查某人來講？,袂愛走。,定定走標。,走標有風險。,走了誠慢。
6592537,井手薰自1911年來台灣建設規劃期間，完成袂少有美感的建築作品。像：幸町教會、台灣大學、台灣師範大學、台北公會堂和台北植物園中的建功神社。伊發見台灣厚落雨閣濕濕，無適合日式木造建築。所以伊的建築多數採用迴廊設計，通防止雨水滲入來，是符合在地氣候條件佮生活環境的實用作品。,請問這段文章的主題是啥？,井手薰是一位建築師,井手薰的建築以日式為主,介紹井手薰的學習過程,井手薰的建築會按照台灣氣候來設計
6602537,這馬流行去國外稅車家己駛車旅遊，是一種新的旅遊體驗，嘛是一種趣味的挑戰，予家己佇旅遊的路裡閣較自由、閣較隨家己的興致。國外稅車一定愛知影的撇步：第一買保險愛先貨比貨袂食虧；第二注意敢有加出來的所費；第三駛車里程數的設定；第四駛車人數的考量；第五油加予滇才還車；第六出發進前先注文等等。,請教「貨比貨袂食虧」是啥物意思？,表示物件俗閣濟，算會和,加比較幾間仔，才袂損失,甘願無愛，嘛莫烏白決定,咧揀的時陣甘願較少一寡，嘛莫貪濟去鬥數
6612537,A：你頂禮拜敢有參加學校舉辦的華語文化課？聽講是上國畫課？B：我一直足期待上國畫課，毋過頂禮拜因為我破病矣，所以臨時佇厝裡歇睏無去參加。,請問是按怎這个查某囡仔無參加國畫課？,因為伊破病矣,因為伊袂記得矣,因為伊記毋著時間矣,因為伊毋知上國畫課的教室佇佗位
6622537,臺中大肚的磺溪書院，是一座樸實高雅的建築。相片顯示過去書院稀微的情形，經歷水災、地動，久久無整修，門壁倒落來，雜草比人較懸，強欲拋荒。佳哉地方頭人積極走傱，結合中央佮地方的經費，總算共書院修理好勢，重現往過光彩，這馬是國家三級古蹟。,有關磺溪書院，下面佗一个描述是正確的？,是特級古蹟。,是二級的古蹟。,是三級的古蹟。,是一級古蹟。
6632537,小偉國中的時陣，真愛拍籃球，定定三五朋友招招咧去逐位的球場拍球。小偉彼陣猶少年，毋知影運動的目的是練身軀，閣較愛追求一寡心適的齣頭，煞毋知，電視內底遐的籃球明星是有練過的，就按呢定定受傷，有當時仔甚至為著拍球佮人起冤家。閣，小偉彼陣嘛愛買貴參參的球鞋，伊共我講，其實，鞋子閣哪會著買名牌咧？像伊這馬愛行路，有當時仔閣褪赤跤呢！小偉國中的時陣，掠準家己偌𠢕，定定佮同學比，sia̋ng跳較懸，sia̋ng摸會著籃板閣搧火鍋，sia̋ng上籃上媠，甚至閣模仿喬丹灌籃，其實，灌籃是誠危險，何況小偉才一百七十偌公分躼，哪會著去學人遐濟齣頭呢？閣敢著學會來？小偉共我講，伊彼時一切種種，這馬想起來，較濟是囡仔性閣毋知驚。,是按怎阿偉會講家己是幼稚無智？,真濟動作是無必要的齣頭。,毋捌穿過貴參參的球鞋。,跳甲無夠懸。,袂曉運球上籃。
6642537,"喬治：小櫻，多謝你𤆬我來九份仔𨑨迌，閣有食芋圓地番薯湯、素肉圓、糋雞排和法國卵餅。
小櫻（女）：免客氣，你有佮意九份仔無？
喬治：不止仔佮意。著矣，我暗算買一寡紀念品送予阮兜，你建議買啥？
小櫻：喬治你會當買茶米。台灣的烏龍茶不止出名，品質人人呵咾的。
喬治：閣有咧？
小櫻：若是你無欲買茶米，咱來名產街仔踅踅咧才決定，敢好？",請問喬治佮櫻仔有食啥？,糋蔥油餅,烏龍茶,肉圓,可麗露
6652537,"爸爸：學校老師共我講，伊觀察小明咧跳索仔、踢球抑是掔球遊戲的時，定定有困難。
媽媽：我嘛有注意著伊定定因為硞著來烏青，足煩惱伊的。
爸爸：嗯﹗老師建議咱愛𤆬伊去檢查敢是有感覺統合失調的問題﹖
媽媽：感覺統合失調會按怎呢﹖
爸爸：老師講感覺統合是認知學習的基礎，若講是感覺統合失調，可能會有情緒障礙抑是行為問題。
媽媽：是喔﹖若按呢老師有啥物建議咧﹖
爸爸：老師講咱會當加充實囡仔的生活經驗，予伊透過遊戲、運動，培養肢體的協調能力。
",學校老師對阿明的觀察是啥﹖,比同學較𠢕踢球。,真𠢕跳索仔。,定定硞著烏青。,可能有感覺統合的問題。
6662537,佇這个奢華的城市內底，暗暝是光焱焱的，身軀邊行過逐款人和街路頂五花十色吸引目睭仁的妝娗，伊攏看袂入眼。伊的眼內干焦賰彼个人離開的背影，心⋯感覺一絲仔疼，綴彼形影沓沓仔消失，嘛愈來愈疼。,請問主人公的心情？,歡喜,暢,悲傷,受氣
6672537,"A：樓頂敢若咧火燒厝，敢知影是啥物因端？
B：聽講是欲出門的時陣袂記得共電風禁起來，電風傷過舊，電線害去，一下無斟酌就共地毯點著。後來閣爆炸，直直燒袂煞，厝內的物件攏烏有去較大面，實在是人若衰種匏仔生菜瓜。
A：嘿啊，一下無注意，煞付出遐爾大的代價，佳哉無人著傷。",這段對話的意思是啥物？,火災造成的損失誠大,火災緊緊就結束囉,火災的因端是袂記得禁火,佳哉厝內的物件攏好勢好勢
6682537,請聽下跤這段有關能源內容，來回答下面的兩个問題。為著維持人類生活、工業製造佮經濟發展，咱著愛用各種能源來發電，提供生活中需要的電力。這馬的能源大概會當分做兩類，一類是會當再生的能源，親像：水力、風能、太陽能、潮汐能、地熱能等會當自動再生，會當一直使用，較袂用了的能源。另外一類是袂當再生的能源，比如講塗炭、石油、天然氣、核能等。袂當再生的能源是袂當佇短時間內閣再生的能源，這寡能源咧使用的速度比產生加足緊，若是能源一下用了矣，短時間內就閣較濟的能源會當使用矣。對理論來講，會當再生的能源是上理想的，因為這種能源會當使用的年限加足久長，會當提供人類生活的需求，暫時袂受著能源欠缺的影響。毋過會當再生的能源佇使用上是誠無簡單。水力、風力佮日頭愛發電，攏需要真大量的水、風和日頭光才會當產生出有夠使用的電力，發電效率低，而且需要大量的投資和維護的費用，發電成本懸。,下面佗一个和能源有關係的描述是正確的？,袂當再生的能源是目前較理想的能源,太陽能的使用，著愛開足濟成本的才有法度產生少量的電力,袂當再生的能源使用速度比消耗速度慢慢,會當再生的能源尾仔嘛會愈來愈少
6692537,電影腦筋急轉彎內底，基本的「情節世界」hőng界定是人的情緒予大腦內底的五个情緒控制，分別是黃色樂樂（負責快樂、積極佮正面思考）、藍色憂憂（處理憂傷佮負面想法）、紫色驚驚（辨識危機佮阻止有性命危險的行為）、紅色怒怒（重視公平正義佮消敨壓力）、青色厭厭（解決對身心有敗害煞袂到威脅性命的，比如青菜花），這五種情緒負責佇腦中心控制萊莉的各種行為反應，也處理萊莉各種所聽所看的記持。,請問會當認出危機佮阻擋有性命危險的行為的是佗一个角色？,樂樂,驚驚,怒怒,厭厭驚驚
6702537,請聽下面這段關係觀察天星的說明，然後回答紲接兩个問題。若是欲好好仔探索空中的天星，有幾項事必須愛加注意。首先就是愛選擇觀察天星的時間。觀星的時間會當選佇舊曆的22到初6的這段期間。假使無欲看通暝的天星，按呢觀星的時間上好是揀佇每個月下旬。這時月娘會佇三更了後peh起來，佮天星比起來，月娘是較光，所以月娘peh起來了後觀察就會當結束。若是有規暝的時間通觀星，而且若是除了天星嘛想欲看著銀河，煞無欲予月娘攪擾，按呢觀星的時間上好揀佇每個月拄開始的幾工內。另外，觀察天星的地點嘛要好好仔決定，上好愛有幾个備用的地點。這是因為佇野外觀星上驚拄著歹天，欲出發觀星進前，上好看覓仔天氣預報。,根據這段說明，是按怎佇野外觀察天星愛加揀幾个地點？,依照觀察天星時間的無仝款，著愛換位去看,觀星受著月娘的影響，愛選擇會當看著天星的位,觀察天星需要好天氣，萬不二若是落雨會當改去別位,想欲看著河溪，著愛揀無仝款的所在
6712537,"九玲個人演唱會
時間：2019年6月29日（星期六）
地點：台北體育館
票價：4500/3200/2500/1800/800元
按怎買票：
1.上www.jiuling.com.tw賣票系統
2.手機APP買票
3.便利商店（限定6-11、friendmart）
按怎提票：
1.國內郵局寄送
2.便利商店提票（限定6-11、friendmart）
3.現場提票（請到台北體育館入口正爿）
",有關這个演唱會，下面佗一个方式會當買著票？,親身來到現場,共九玲買,去國內郵局,上賣票系統
6722537,"女：我一个外國朋友共我講，伊細漢時捌食過臺灣出口的蘆筍罐頭，我上網查資料，發現講1960～1980年代，稻仔、糖、洋菇、蘆筍是臺灣重要的外銷農產品，為臺灣趁真濟錢。
男：既然蘆筍攏外銷，是按怎彼陣阮爸定定買彼一罐的蘆筍汁？雖然蘆筍汁甜甜，我卻是真少啉，我袂使接受蘆筍汁的味。
女：當年蘆筍欲裝做罐頭外銷進前，愛先共纖維化的外皮㔂掉，㔂掉的皮無擲掉，顛倒共加工絞汁，做成一罐一罐的蘆筍汁來內銷。
男：莫怪當年阮爸定定買一罐的蘆筍汁。蘆筍抑是蘆筍汁有啥功效無？
女：蘆筍有豐富的礦物質、維生素、葉酸等成份，會當降血壓、消除疲勞、予新陳代謝愈順利、增加免疫力。
男：既然蘆筍對身體健康真有好處，我應該加食寡蘆筍或者是加啉寡蘆筍汁。",這个查埔是按怎無定定啉一罐的蘆筍汁？,伊感覺蘆筍汁傷甜,伊認為講蘆筍汁無俗,伊無佮意蘆筍汁的味,伊感覺蘆筍汁無營養
6732537,查埔：小姐，麻煩閣予阮一雙箸。             查某：喂！佇中國欲叫服務生的時是袂使叫人小姐，這是誠無禮貌的行為。查埔：啊！敢按呢？   查某：後改咧欲旅行進前，應該先了解在地的禁忌，才袂做出無禮貌的行為。,查某人的上尾一段話，講的是啥物意思？,查埔人拄才的行為真有禮貌,"查埔人佇旅行進前無共功課做予斟酌
",查埔人為著這擺的旅行，已經有做完全的準備,查某人後改無欲佮查埔人去旅行
6742537,查某囝：阿爸，𤆬我去九族文化村𨑨迌。阿爸：欸！應該袂當閣叫九族文化村矣，目前原住民有十六族：阿美族、泰雅族、排灣族、布農族、卑南族、魯凱族、鄒族、賽夏族、雅美族、邵族、噶瑪蘭族、太魯閣族、撒奇萊雅族、賽德克族、拉阿魯哇族閣有卡那卡那富族，各族群有家己特別的文化、語言、風俗習慣和社會結構。人數上濟的是阿美族。,關於阿爸講的話佮態度的描述，下面佗一項是正確的？,九族文化村這个名會害人誤會，一定愛改名,目前原住民有十六族，人數上濟的是賽夏族。,原住民各族的文化風俗漸漸濫濫做一伙，變真相仝。,十六族攏有家己特別的文化、語言、風俗習慣佮社會結構。
6752537,"男：奇怪矣，哪會坐來苑裡遮？我是欲去新竹呢。
女：這區間車的顯示器歹去矣，一直顯示停靠站是苑裡，我對後龍上車的時陣就按呢矣，啊新竹咧欲到矣。
男：多謝喔，好佳哉你有共我講，抑無我叫是坐毋著車幫咧。",請問下面的選項佗一个是正確的？,這个查埔人坐毋著車矣。,這位小姐好心提醒這个查埔人伊坐毋著車矣。,這个查埔人欲去新竹。,這个查埔人欲去苑裡。
6762537,師：「台仔跤的同學聽斟酌，寫作若是一開始就想欲一步𬦰上天，往往袂當一步登天。」生：「老師我捌矣，這就親像愛情仝款若是規心期待永遠，往往達袂到永遠。」,關於這段對話的敘述，下面佗一个毋著？,學生是以愛情做主題來模仿老師的例句說明。,老師是希望講學生寫作的時莫一開始就想欲寫大部頭、大場面、予人永遠留傳的作品。,老師的話語並無的確愛學生回答任何問題。,學生是用責問的口氣咧諍老師的講法。
6772537,"男：阿母，我想欲去美國看NBA的籃球比賽。
女：電視敢毋是攏會有轉播？
男：我嘛想欲去有湖人隊佇的洛杉磯。
女：你敢有咧聽我講話？
男：你無愛看球賽無要緊啊，遐有環球影城會當去𨑨迌，猶閣有好萊塢區，你一定會足佮意的！
女：囝仔，咱來去洛杉磯啦！",請問查某人落尾是按怎決定欲去洛杉磯？,因為𪜶囝佇美國拍籃球。,因為伊是ＮＢＡ的籃球迷。,因為伊想欲去看好萊塢。,因為𪜶囝邀請伊去美國。
6782537,美國史丹佛研究中心調查發現：一个人一生所趁的錢，干焦12.5%對知識來，賰的87.5%是靠人際溝通和表達力！,根據這段文字的描述，下面佗一个是正確的？,一个人一世人的財富佮伊的拍拚程度相關。,智識就是金錢財富上大的來源。,一个人趁的錢大部份佮家己的人際溝通佮表達力有關係。,錢財攏是身外之物，愛學會曉無所求就袂受限制。
6792537,"A：我歇寒的時想欲去學水彩畫抑是彩色鉛筆的畫圖技巧!!
B：根據我家己的經驗，我感覺彩色鉛筆的圖較講究畫面的細節。",請問佇對話中，這个查某對色鉛筆畫有啥物看法?,較講究畫面的對稱感,較講究畫面的特殊的效果,較講究畫面的細節,較講究畫面的真實性
6802537,下面是月台放送：各位旅客，目前咧欲倚停月台的火車是親子觀光火車，各種電子票卡是無合用，電子票卡比如悠遊卡，一卡通，寄錢卡等等，請無買這班車的座位的旅客毋好上車，多謝你的配合。,廣播所講的電子票卡，以下佗一種無出現？,信用卡,一卡通,悠遊卡,有錢卡
6812537,情人節的由來上出名的講法是佇3世紀的時，古羅馬皇帝克勞迪二世為著予兵力較夠額，下令所有孤身查埔公民去做兵，袂使結婚。號做瓦倫丁的基督宗教修士無插皇帝的禁令，偷偷仔替新人證婚，結果予兵仔掠起來，佇西元269年2月14處死。為著紀念瓦倫丁勇敢的精神，人就共逐年的2月14定做「情人節」。,請問後世是按怎欲揀佇情人節紀念瓦丁修士？,因為伊佇戰場上奮勇殺敵,因為伊積極宣傳基督教的教義,因為伊祕密替新人證婚,因為伊對羅馬皇帝死忠閣盡力
6822537,"男：妳好！妳敢是對韓國來的交換學生？
女：無毋著，請問你是？
男：我是語言課的助教，3點鐘的正式課程以外，我負責逐禮拜安排2點鐘的時間，佮妳一對一練習口語。
女：請你指教。
男：妳啥物時間較利便？
女：拜四佮拜五下晡，我攏有閒。
男：按呢咱約拜四下晡好無？我彼陣嘛拄好無課。
女：好。請問你敢有kakaotalk？
男：無呢，我干焦有line。
女：我來安裝line，台灣敢若足少人咧用kakaotalk。
男：無要緊，我嘛會當安裝kakaotalk。
女：假使無閒通見面，咱敢會當透過通訊軟體練習？
男：我愛先共老師問看覓。",請問下底描寫佗一个毋著？,伊的口語練習採用一對一模式,𪜶攏有wechat,𪜶禮拜五下晡袂使練習,𪜶猶無確定敢會使用通訊軟體直接練習
6832537,我逐擺去艋舺龍山寺，上愛觀察信徒的表情，𪜶來到遮揣心內的倚靠，性命的解答。我捌看過一位查某囡仔佇月老的面頭前吼，我咧想伊背後一定有啥物會予人感動的愛情故事？我嘛捌共神明求籤，毋過我不時會去想著西方的哲人所講的，祈禱袂當改變上帝，毋過會當改變家己。遮嘛有真遮外國人，𪜶是來遮𨑨迌，就無信徒彼款專注的面色矣。,根據西方哲人所講的，祈禱會當改變的是啥人？,觀光客。,王爺。,家己。,查某囡仔。
6842537,佇桃園車頭的邊仔，有一个會使食薰的花圃平台，阿木雖然講已經改薰矣，毋過伊猶是真佮意佇遐的彼種氣氛，輕輕鬆鬆。有一擺，伊坐火車去台中𨑨迌，轉來的時陣買一粒台鐵的飯包，坐佇花圃的邊仔角，沓沓仔食，順紲觀察遐食薰的人的神態，佮思考食薰對遐的人的意義。,阿木最近佇花圃平台，無咧創啥？,食薰。,食飯包。,觀察人群。,思考。
6852537,逐擺拄著國曆4月初一就會予人誠緊張，煩惱毋知影佗位會有人咧共人創治，防不勝防，毋過嘛予日常生活加真心適。哪會有遮爾古錐的節日咧？聽講佇西元1565年的時，法國國王查理九世頒布法令，改變過去掠4月初一做新年的傳統，宣布以正月初一做一年的起頭。有的守舊派反對此項改革，猶原照舊的曆法佇4月初一送新年禮，慶祝新年。支持新年改革的人大大恥笑守舊派，佇彼工共in送假的禮物，邀請in參加假的聚會。對彼時，佇4月初一共人創治的習慣便就按呢湠--開。,請問：佇戇人節所送的禮物定定是為著啥物？,祝福對方。,警告對方。,創治對方。,協助對方。
6862537,"男：妳好！妳敢是對韓國來的交換學生？
女：無毋著，請問你是？
男：我是語言課的助教，3點鐘的正式課程以外，我負責逐禮拜安排2點鐘的時間，佮妳一對一練習口語。
女：請你指教。
男：妳啥物時間較利便？
女：拜四佮拜五下晡，我攏有閒。
男：按呢咱約拜四下晡好無？我彼陣嘛拄好無課。
女：好。請問你敢有kakaotalk？
男：無呢，我干焦有line。
女：我來安裝line，台灣敢若足少人咧用kakaotalk。
男：無要緊，我嘛會當安裝kakaotalk。
女：假使無閒通見面，咱敢會當透過通訊軟體練習？
男：我愛先共老師問看覓。",請問下底描寫佗一个正確？,對話中的查某生毋免上語言課,對話內底的查某逐禮拜愛上五點鐘的語言課,對話內底的查埔人無負責語言練習,對話內底的查埔無拍算安裝kakaotalk
6872537,"醫生：王小姐你好，今仔日是佗位咧無爽快咧？
病人：我無細膩𨂿著，你看我的跤腫甲按呢。
醫生：𨂿著大約仔偌久矣？
病人：已經三工矣，腫閣痛閣烏青凝血。本底想欲去予人推推掠掠咧，毋過驚會痛。
醫生：一開始敢有做啥物緊急的處理無？過遮濟工才來看，可能會留病尾喔！
病人：𨂿著的時陣有焐冰，我聽講𨂿著過兩點鐘就愛閣換焐燒的，一點鐘後閣換轉來焐冰，按呢相替換才會較緊好。
醫生：24點鐘內愛焐冰，過72點鐘才會使焐燒的喔！這站仔你愛共跤攑予懸，予血回流，我先開一寡藥仔予你食，閣有貼布，兩禮拜內盡量莫行徙，才會順序復原喔！",請問醫生講𨂿著了後幾點鐘才會使焐燒的？,24點鐘。,72點鐘。,12點鐘。,一點鐘。
6882537,有一个名號做子高的葉公對龍痴迷。伊身軀頂紮的鉤劍、鑿刀攏有龍的花草，厝內的梁柱、門佮窗仔嘛有刻龍。上界的天龍聽講人間有遮爾仔佮意龍的人，就決定欲拜訪葉公。一日，天龍降落到葉子高的厝裡，伊共頭伸入去窗仔門看覓，共尾溜伸到正身內底。葉公看著這尾天龍了後，驚甲面色青恂恂，失神失神。原來葉公毋是真正佮意龍，是佮意若龍閣毋是龍的物件爾。這就是葉公愛龍的故事。,請問這个故事的意思上接近下面佗一个選項？,講到遐行到遐,真誠無畏,喙無迵心肝,拍青驚
6892537,"無線電波是一種公共資源，是予全民共同齊使用的，袂使家己占起來，當有人欲講話若是線頂拄好有A佮B兩人咧對話，按呢就愛等到A抑B其中一爿話講煞的1到2秒鐘的閬縫講話。千萬毋通佇線頂的人當咧講話的時嘛綴咧講，按呢號做「崁台」，是足無禮貌的行為。
講話的時陣愛先揤PTT(PushToTalk)，揤半秒鐘了後才開始講話，較袂因為信號hőng切著致使對方聽無頭前一兩个字，一句話講煞嘛莫隨就共揤仔放掉，就愛維持半秒鐘才放開，才袂最後路尾一兩字嘛hőng切掉，來予對方無好收聽，這是真濟人攏毋知應該愛注意的所在。
另外，家己佮對方咧對話的時，莫隨回答，中間著隔2秒左右較適當，這段時間是欲留予需要插話的人使用的。若是當咧對話的兩人攏無留時間，這个頻道根本就無第三个人通插入來，最後就可能有崁台抑是冤家的狀況。",下面佗一个行為是文章中所講的「崁台」？,未經過同意提走無線電機器,一个人獨佔無線電波的頻道,人咧用無線電講話煞插喙,佇人話講煞的時隨共回答
6902537,"生：「老師，我想欲放棄矣，一直揣無方向，一直失敗。」
師：「人生是無白了工的。」",請問對話中老師的意思是咧講啥？,撞突打擊抑是失敗攏是人生中的養分,這溪無魚別溪釣，愛學會曉變巧,選擇比拍拚閣較重要,人咧做毋值咧天一劃
6912537,"女：逐年熱天，台北植物園的荷花大開的時，會唌真濟
人去欣賞。
男：荷花佮蓮花有啥物無仝？
女：荷花就是蓮花，除了通觀賞以外，蓮花規欉攏有利用價值。
男：我知影蓮子通食，四神湯抑是銀耳蓮子湯內底攏有蓮子，毋過毋知影蓮子有啥物功效？
女：蓮子有豐富的卵白質、維生素、鋅、鎂等元素，通改善胃腸、排解壓力、穩定情緒、幫助睏眠。蓮子中央的蓮心苦苦，通泡茶，有清熱瀉火的
功能。
男：我毋知影蓮心嘛有功用。蓮藕嘛會當食，蓮藕排骨湯、糖醋藕片、炒藕片攏真好食。蓮藕敢嘛有療效？
女：蓮藕有纖維質、礦物質，通補充營養、穩定血壓、預防心血管疾病。",根據這段對話，若火氣大，愛食蓮的佗一个部位？,蓮葉,蓮花,蓮子心,蓮藕
6922537,請聽下跤這段對話，來回答下面兩个問題。A：今年寒人比較早較翕，感覺天氣變化愈來愈極端矣。B：是啊，遮的變化可能是因為咱的生活中產生傷濟二氧化碳佮其他的氣體，遮的氣體就像真厚的衫，共日頭的熱能包牢咧，造成地球的氣溫變懸。這就是全球暖化的現象。科學家預測，若是咱無減少產生這寡二氧化炭，咱的平均氣溫會繼續愈𬦰愈懸，會造成各種災害，像動物、植物的生存環境會改變，整體生態受破壞，海水嘛會因為南極、北極的冰層溶去，造成海水的水面會愈懸、甚至講愈懸的氣溫閣有可能會造成瘟疫呢！A：按呢咱欲按怎做較好咧？B：咱會當節能減碳。比論講，咱會當盡量莫開冷氣、加開窗仔門，隨手關電火，換省電的電珠仔，抑是加坐公共運輸工具抑是捷運，莫定駛車。閣有出門的時盡量家己攢杯仔，環保箸，減少塑膠橐仔的使用，共資源回收做予好，這攏會當幫助改善咱的環境喔！,若氣溫繼續peh懸，下面佗一个是暖化所造成的影響？,空氣汙染嚴重塗粉濟,動植物的死亡,海水面變懸,環境受著糞埽污染
6932537,現代的社會，差不多人人一支智慧型手機仔，無論是坐公車或者是坐捷運，甚至是過馬路，咱攏看會著真濟「低頭族」咧耍手機仔，就連有當時仔佮親情朋友出門食飯，嘛通發現人相對面煞頭犁犁咧看手機仔，毋是佮同齊食飯的人開講。這款情形愈來愈濟，咱嘛應該愛想看覓，到底是咱咧用手機仔，還是咱咧予手機仔用矣。,請問文章內底的「向頭族」是佗一種人？,向頭聽音樂的人,向頭耍手機仔的人,向頭咧睏的人,向頭看小說的人
6942537,地動是地面發生震動，台灣有真濟地動，受濟濟大地動的威脅，所以逐擺地動發生的時逐个嘛是會緊張。地動發生的時，上好保持清醒的頭腦，莫驚。首先一定愛先共門開開免得因為地動袂得出去。了後共𠢕著火的物件攏關起來，免得來有火燒，抑是臨時覕佇家具下跤。最後就是走對室外去的時莫坐電梯。,地動發生的時是欲按怎做？,趕緊坐電梯離開,先走出去,先關門,愛會記得關火
6952537,"2019澎湖國際海上煙火節欲佇4月18到6月27舉行，逐禮拜一、拜四的下昏暗佇觀音亭放煙火，佇節慶連假期間，加母親節的場次，攏總22場。
今年的煙火節佮過去無仝，加入科技佮燈光表演打造麗斗的視覺效果，配合音樂的聲光效果，期待予閣較濟人來。另外今年邀請濟濟知名藝人予活動加添袂少光彩，期待予所有參加活動的遊客佮意澎湖，感受煙火節的魅力。",下面佗一个毋著？,加入燈光表演,有加開場次,有藝人助陣,逐工攏會當看
6962537,"現代人工課真無閒，想欲利用歇假出國，毋過親情朋友無一定有閒，揣好朋友作伙來探索新的文化，比家己旅行閣較趣味。做伴旅遊的好旅伴著愛有六个特徵：
第一、參與旅行進前的安排分工。
第二、對旅遊的行程有共識。
第三、有仝款的興趣和佮意的物件。
第四、佮意食的物件相倚。
第五、開錢的慣勢相仝。
第六、袂凊彩使性地。",請問面對旅遊的時陣雄雄發生的各種狀況，維持冷靜的心情好勢仔來處理問題，算是下跤佗一款？,旅行前的安排分工,旅遊行程有共識,有仝款的興趣和佮意的物件,袂凊彩使性地
6972537,"男：你𤆬囡仔來苗栗看海喔？
女：是啊，這是細漢的，伊毋捌來所以𤆬伊來。
男：伊遮細漢，敢看會捌？
女：哈，伊毋捌，我捌啊。
男：哈，原仔是。請問你是欲坐上北抑是落南的車咧？
女：我欲轉去台中，是落南的。你咧？
遊客男：我欲去新竹，是上北的。",根據對話，這位先生可能是佇佗一站等車？,彰化。,台中。,苗栗。,新竹。
6982537,"男：我以後會成做一个導演，拍一寡好看的、予人會思考性命意義的經典電影。
女：實在真偉大的志向，你拍算欲按怎成做一个導演？
男：我欲去歐洲留學，當我完成學業，你會佇奧斯卡金像獎的得獎名單頂面看著我。
女：我會期待彼工。毋過你代先愛完成影片剪接的作業，若連影片都袂曉鉸，是袂使做導演的。
男：好啦，你敢會當鬥相共？",根據對話，請問這个查埔應該做啥物？,出國留學。,參加頒獎典禮。,學習是欲按怎拍影片。,完成作業。
6992537,"老師：毋知影你最近敢捌聽過一个韓國的樂團？
學生：最近韓國的樂團，老師講的敢是彈丸少年團？
老師：著，毋過我欲講的是in的音樂佮in的理念，你捌聽過in佇聯合國的演講無？
學生：我捌聽過幾段，in的演講內容大概咧講，無論是啥人、對佗位來、種族、性別認同，攏愛替家己講話，我感覺這个理念是咧激勵每一个青少年努力表現家己，透過家己的聲音，予世界聽抑是看著家己。
老師：會當按呢講，你感覺按呢的理念會對你有啥物影響無？
學生：當然有，會當予我知影學習為家己講話，閣知影按呢做，真無簡單，愛學習、拍拚。
",這位學生感覺彈丸少年團的演講對伊有啥物影響？,感覺無啥物影響,予伊想著講欲按怎做音樂,學習表達家己,想欲佮老師開講有關樂團的背景
7002537,"下面是一份歐洲旅遊團的部分簡介，請共內容聽予了，然後回答下面的問題。
「零公里0KM」是一塊四角形的thài-lù，伊就下佇日頭門廣場邊仔的人行道頂仔，代表西班牙之心－馬德里，閣出名的「熊佮石楠樹」的像是馬德里的精神象徵。1917年西班牙國王阿方索十三世為著表揚球隊的好成績，賜封「皇家」這個銜頭予馬德里跤球俱樂部。佇這逝旅程中，你會親目看著歐洲第二大收容量的皇馬跤球場，愈予你有若球員彼款徛佇狹𤲍通道中間感受球迷熱情的歡呼佮喝咻！",請問以下對馬德里的紹介佗一个才正確？,花雕像精神象徵,馬德里跤球俱樂部有皇家的頭銜,有西班牙之肺的稱呼,日頭門廣場頂懸有一塊出名的三角形thài-luh
7012537,導遊：請綴我來，這馬𤆬你參觀的景點是蔣渭水公園，這个公園是為著紀念台灣偉人蔣渭水而改名。音：導遊，這个公園本來是叫做啥物名呢？導遊：原本叫「錦西公園」。請看入口做一支方碑佮紀念樓牌，石碑邊仔壁頂懸有蔣渭水先生的生平介紹，請逐家斟酌閱讀這位捌為台灣文化拍拚的民族人物。音：真𠢕呢，閣有日文版的生平介紹。,請問遊介紹著講啥物物件？,蔣渭水為啥物改名,蔣渭水能寫日文,蔣渭水的生日,蔣渭水公園的本名
7022537,『塞納河』是浪漫巴黎的象徵之一，伊共巴黎分做兩爿，閣有37條遮濟的橋迒過巴黎倒爿佮正爿的水岸，自以早到今，真濟風雅的人士佇遮攏產生浪漫聯想的靈感。,請問下面對巴黎倒岸佮正岸的描述，佗一个正確？,佇遐總共有37間咖啡館。,真濟文學家佇遮產生靈感。,倒岸佮正岸以萊茵河分做二爿。,有真濟作家蹛佇咧附近。
7032537,賈寶玉一手食物提咧，閣較歡喜的是閣有這欉桂樹的樹蔭，好食物kah醋kah薑，實在予伊脾胃大開。王孫貴族為著炒氣氛，自然愛有酒來配，這食物號做“橫行公子”，可惜腹內空空無肝腸。賈寶玉貪食嘴饞，早袂記得顧慮肚臍積冷，指頭仔是滿滿食物的芳味。看來這食物生成就是欲滿足世間人的口福，就連蘇東坡嘛捌剾洗家己平素為口腹之慾咧走傱。,賈寶玉這詩歌詠的是佗一種食材？,蟳仔,蝦仔,牛肉,雞肉
7042537,"堂妹：「阿兄，我佮同學計畫暑假欲去美國𨑨迌半個月，你有啥物建議無？」
堂哥：「這馬時行家己駛車旅遊，會當試看覓喔！」
堂妹：「有啥物愛注意的？」
堂哥：「頭一項是買保險愛加比幾間仔才袂食虧；第二是注意敢有另外的費用；第三行車里程數的設定；第四還車油愛添予滿；第五出發進前先注文等等。」",請問下面佗一个佮汽車險無關？,旅遊平安險,失竊險,第三者責任險,意外險
7052537,"男：出社會了後，才發覺講校園生活有單純的美好
女：踏入社會了後，才發覺講校園生活有單純的美好",請問查埔佮查某的對話所表達的意思是？,仝款,無仝,一部份仝,無一定
7062537,簡珮如克服家己的社交障礙，佇美國舞蹈界拚出名聲，成做瑪莎．葛蘭姆舞團的首席舞者；這陣予伊上樂暢的，就是會當重轉去台北世大運的舞台頂表演。簡珮如講家己自細漢就有「社交障礙」，所以逐工干焦想欲較緊去跳舞，無愛佮人相交插。,有關頂文的敘述，佗一个正確?,簡珮如講家己自細漢就有「語言障礙」,簡珮如能成做瑪塗．葛蘭姆舞團的首席舞者,這馬上會當予伊樂暢的，就是聽好佇奧運的舞台頂表演,伊逐工干焦想欲去跳舞而且嘛愛佮人交插。
7072537,"男：幾點下班？
女：十八點三十分。
男：佗位見面？
女：革命廣場，倚紀念碑。
男：四界有監視器。
女：只要人規大堆，就無要緊。
男：用啥物暗號？
女：毋免。除非你看著我四圍攏是人，若無莫倚來。莫掠我金金相，干焦徛我附近就好。
男：幾點見面？
女：十九點。",佗一項是著的？,查埔查某約佇咧電眼下跤相見。,查埔查某約會有暗號。,查埔查某約十八點三十分見面。,革命廣場四界攏有電眼。
7082537,新聞報導講，現此時手機仔遊戲的市場發展了真緊，2018年，佇全球的遊戲市場內底，通徙位耍的遊戲市場是上大的市場，規模占47%，手機仔遊戲一年增加14.2%，較懸規个市場的增加速度，真濟款手機仔遊戲攏有超過一億的使用者。佇2018年，手機仔市場有四間公司前前後後推捒出六款遊戲手機仔，所以有人共2018年號做「遊戲手機元年」。有的公司共手機仔遊戲看做是一个機會，當作是智慧型手機仔市場飽滇了後的一个新出路。,根據這篇文章，下面佗一个是著的？,2019年開始才有手機仔遊戲通好耍。,有公司認為發展手機仔遊戲有後氣。,手機仔遊戲的使用者通常攏有一億。,手機仔遊戲比智慧型手機仔閣較趁錢。
7092537,"查埔：你好，我想欲注文房間。
查某：請問你想欲注文當時的佮欲訂幾間？
查埔：我想欲訂8月25到8月27，三工暗時，一間兩人房佮一間四人房。
查某：歹勢，這段期間阮遮攏無四人房矣，毋過阮遮猶有真濟兩人房佮三人房。
查埔：請共我換做三間兩人房，多謝。",對話中的查埔人對八月二五蹛到八月二七，而且佇咧八月二十八退房，伊可能會佇咧飯店偌久？,四工三暝,三工兩暝,五工四暝,兩工一暝
7102537,臺灣各地攏有舉辦電影展覽，目前是金馬影展、臺北電影節，閣高雄電影節做前三大，除了臺灣的電影以外，其他國家的電影嘛通來參加，共咱帶來盛大的影視饗宴。另外，臺灣嘛有舉辦主題性影展，譬論講臺灣國際酷兒影展、臺灣國際女性影展、臺灣國際民族誌影展等等。,請問這篇文章上主要是欲表達啥物？,咱臺灣各種的影展,歐洲的重要影展,主題性影展的種類,咱臺灣的音樂會
7112537,人類學會曉講話是真無簡單的代誌。首先、咱著愛有大腦來處理各種資訊。另外，學語言有一个真特別的時期，大約是1-14歲。佇這個時期，咱受環境中的語言刺激，就會當真緊學習佮吸收，共語言學予好。若是這段期間內無受著語言的刺激，了後欲學語言就較僫矣。愛愈拍拚學語言才通學予好。,這段話主要的意思是啥？,學語言有一段真重要的黃金時間,學習語言真簡單,學語言的環境無重要,啥物時陣學語言攏會使
7122537,重陽節是舊曆九月初九，主要有五種風俗。頭一个是登高，這時真秋清、景緻真媠，正是𨑨迌的好季節。二是插茱萸，通趕蠓仔滅蟲豸。三是啉酒賞菊。舊曆九月是菊花大開的時陣。四是食重陽糕，人共食食作成白白好食的米糕。五是開展敬老活動，自古到今重陽敬老的傳統一代傳一代。,下面佗一个活動袂出現佇咧重陽節？,插刺蔥。,啉酒賞菊。,登高。,扒龍船。
7132537,萬里長城是北京真熱門的觀光景點，攏總約6000多公里長，是戰國時代的時所起，經歷秦、漢、明三朝擴建，是世界上修建時間上長的工程。除了是軍事方面的重大建設，嘛是中國氣候、農作物的天然分界點。在1987年受列做「世紀文化遺產」，逐年攏唌約略1600萬人次去遊覽。,根據以上短文，佗一項講法正確？,萬里長城是現代的建築物,萬里長城干焦是軍事建設,萬里長城逐年有足濟人去參觀,萬里長城是俄羅斯的建築物
7142537,護士節是為著欲紀念近代護理學佮護理教育的創始人南丁格爾。伊是一个英國的護士。佇西元一八五四年到一八五六年的克里米亞戰爭中，率領三十八名護士上前線來參加護理工作，閣建立病院的護理制度，提高護理的品質，予佇戰爭中士兵的死亡率會得快速來降低。佇一八六空年，伊佇倫敦創立英國頭一間護士的學校，予彼陣的護理事業一步一步行向專業化、科學化，而且閣推動西歐各國佮世界各地的護理工作佮護士教育的發展。,請教：南丁格爾加入佇西元一八五四年到一八五六年的克里亞戰爭之中，有發生啥物代誌？,予英軍佇這場戰爭中大贏,建立英國頭一間護士的學校,率領三十八名護士上前線，予士兵的死亡率快速降低,推動西歐各國佮世界各地的護理工作佮發展
7152537,"大仁：小明，放學了愛留落來佮阮
做伙練校運會的紲接鬥走喔﹗
小明：袂使哩啦﹗我有代誌無法度參加練
習。
大仁：小明，你愛轉去厝的鬥顧店﹖抑是
欲摻啥人去約會啊﹖
小明：講啥貨，啥物約會，我哪閣有
時間去交女朋友！我愛去補習班啦！
大仁：你敢毋是昨昏才去補英文﹖
小明：我今仔愛補數學，明仔載閣愛去補
作文呢﹗逐工都補習，欲摸飛歇喘都袂使哩。
大仁：夭壽喔！你補佮遐濟課，真正辛苦",小明是按怎放學了後袂使留踮學校練紲接鬥走接力比賽﹖,欲轉去厝裡鬥顧店。,欲去約會。,欲去補習。,欲去揣/交女朋友。
7162537,逐年進入秋天了後，就是臺灣觀賞楓仔上好的季節，台中的落羽松，便若到秋天的時陣，葉仔會沓沓仔對青色變做黃色、閣對柑仔色變做紅色，充滿詩意，予人看著心情真快活。,關於頂頭文章所講的，佗一項是毋著的？,文章講的落羽松佇台中出現,逐年寒天是觀賞楓仔上好的季節,景致真媠閣浪漫，予人真癡迷,葉仔會沓沓仔對青色變做黃色、閣對柑仔色變做紅色。
7172537,請聽以下這段廣播，來回答問題。各位旅客逐家好，歡迎來到靈隱寺觀光遊樂區，本園區票價如下，成人票四十箍，六歲以上猶未滿十八歲，會使憑身分證抑是任何會當證明身分的證件享有二十元優待票，六歲以下的囡仔會當買十箍的囡仔票，身心障礙人士會當免票入園，本園誠摯歡迎恁的光臨。,烏的是一位健康的十七歲男性，伊的身軀無紮任何的證件，干焦紮錢，請問伊應該愛買佗一款票？,優待票,成人票,免票,兒童票
7182537,"男：你這擺去香港有好耍無？有食佗一寡好食物？
女：唉，莫講矣，這擺去香港毋但無食著好食的，閣規腹火。
男：哪會會？恁敢毋是綴團去？
女：就是綴團去才會遮無歡喜！阮三頓食的攏是凊飯，而且量根本就無夠食，欲加點閣就家己出錢。
男：夭壽，予人足受氣的！
女：這閣毋是上予人受氣的，阮閣hőng𤆬去遐的土產店逼人買物件，若無買kah一定的金額根本走袂去。若毋是看旅遊展覽的團費俗，阮根本袂參加這款旅行團。
男：所以講阿，佇消費進前就愛細膩買物件的陷阱。",根據頂面的對話，請選出正確的選項。,買物件的陷阱咧講的是生理人佇賣物件的時予人客得到的好處。,查某的經歷過一擺感覺真䆀的旅遊經驗。,查某的是因為旅遊團的行程足高級才參加的。,查某的佇旅遊過程蹛了袂䆀。
7192537,《藍色是上蓋燒烙的色緻》突破往過Cannes影展的頒獎方式，毋但是因為電影優質得著金棕櫚獎，嘛因為主角優秀的演出，𪜶頭擺共金棕櫚獎同齊頒予兩位女主角。這齣戲咧講少女探揣本身性向的過程，佮同性戀佇社會愛面對的困難，包含同伴、家庭、工作場所等。電影煞尾毋是這對同性愛人衝破難關過幸福日子，顛倒真實指出一對情侶會拄著的問題，兩人的關係因由按呢煞破碎。準講結局無完滿，這齣電影猶原有伊的價值。,請教《藍色是上蓋燒烙的色緻》是咧講啥物故事？,剾洗現實的喜劇,一个燒烙閣幸福的故事,主角得著眾人鬥相共的故事,關係同性戀的故事
7202537,"甲（男）：廚川白村是一个日本的西洋文學理論家。
乙（女）：我毋捌聽過伊。伊有寫過啥物冊？
甲：《苦悶的象徵》。
乙：伊是一个啥物款的人？
甲：我毋知，毋過伊捌講過一句話，「離開日本是為著欲了解日本。」
乙：這句話真有意思喔。
甲：他不幸佇關東大地動過身去矣。
乙：真正是花當咧開就蔫去。",佗一个才對？,查某人知影廚川白村是啥物人。,廚川白村是日本人。,廚川白村有寫過真濟偵探小說。,廚川白村著寒熱仔來過身。
7212537,王陽明囡仔時捌寫這條短詩，真好理解：「山近月遠覺月小，便道此山大如月，若人有眼大如天，還見山高月更闊。」,請問根據這首小詩，王陽明認為講「山」佮「月娘」，佗一个較大？,山比月大,月比山大,兩个平大,無法度比較
7222537,現代人毋管是出去𨑨迌抑是食飯，攏慣勢上網看覓彼所在的評價，若是大家佮意彼个所在，逐家就會佇網路予伊小可較高的分數；若是無佮意，逐家就會予伊較低的分數。毋過有當生時仔懸評價的餐廳抑是地點，你去了後嘛無一定佮意，顛倒，評價較低的所在，煞有可能真佮意。咱通參考網路的評價，毋過莫共伊看做判斷的唯一標準。,請問這篇文章想欲表達啥物？,網路頂的評價全攏毋是真的,網路頂的評價當做參考就好,網路頂評價懸的所在一定真好,網路頂評價低的所在一定無好
7232537,"梅梅：小英，你欲食燕巢菝仔無？超市當有活動，一粒十五箍，買十粒菝仔送一盒仔時計果，攏總閣拍八折。咱來買十粒，咱兩个公家分，好無？
小英：好是好。我嘛是較想欲食火龍果佮龍眼。
梅梅：這馬是寒天，龍眼可能買無，咱芭樂公家分，燕巢菝仔甜閣紲喙！
小英：好，就照梅梅你講的協議公家分，咱鬥陣來超市買菝仔。我欲揀大閣甜的菝仔轉來。",請問𪜶兩个隨人愛負擔偌濟費用？,百五箍,百二箍,七十五箍,六十箍
7242537,"查埔：你好！遮會使為你服務。
查某：你好！我想欲申請新門號。
查埔：請問你上網佮講電話的需求，佗一個較懸？
查某：我平常時攏用line講電話。
查埔：若按呢我推薦你辦網路食甲飽，這馬一個月只要納499箍，就會使網路食甲飽矣。
查某：阮朋友講網路食甲飽干焦愛299箍，那會佮你講的無仝款。
查埔：彼是佗一種方案咧？抑是你的朋友佇佗位做工課？
查某：伊是陽光公司的員工，伊講伊網路食甲飽只要299箍。
查埔：彼應該是企業用戶專案。愛透過陽光公司的專員才會使辦理。
查某：你按呢袂使直接辦理？我人攏來門市矣。
查埔：歹勢啦，企業用戶專案一定愛予專人辦理，一般的門市是袂使辦的。",對話內底的查埔人，為啥物推薦網路食甲飽的方案？,因為對話中的查某人平常時攏用line講電話,因為對話內底的查某人平常時攏用youtube看影片,因為對話中間的查某人平常時攏用facebook資料,因為對話中的查某人平常時攏用BBC online聽新聞
7252537,年畫是傳統春節除舊布新、迎新年的妝娗，有好運、歡喜佮祝福的功能，版印年畫的吉祥花字，反映一般民眾對幸福生活的向望，年畫成做一種特別的民間藝術。,下面佗一个選項的描述是著的?,年畫是傳統中秋節家人團圓的合節裝飾,版印年畫頂懸人物的圖，反映民眾對美好的生活期望,年畫是傳統春節除舊布新、迎接新年的應景裝飾,年畫成做一種特別的官方藝術
7262537,英國作家喬治·歐威爾捌佇巴黎、倫敦有一段不止辛苦的散工生涯，彼段家己放棄家己的日子，嘛是伊後來寫作的養份來源。伊是英國的小康家庭出身，煞選擇過一段做散工的日子，這通講是伊的一種自我救贖。伊共這段經歷寫做《巴黎倫敦流浪記》，這本冊遠遠無伊的《1984》出名，毋過我煞真佮意這本冊，因為佇這本冊，通真正看著伊面對困境的心聲，我感覺彼才是作家上實在閣上感動人的一面。,根據本文，下面佗一个描述正確？,喬治•歐威爾是法國人。,《1984》就是咧寫實際的生活經驗。,《巴黎倫敦流浪記》是實際生活經驗。,喬治•歐威爾毋捌去過巴黎。
7272537,"阿娘：逐家攏食飽矣，著啥人洗碗啊？頭拄仔是我煮菜，小等咧老爸欲洗衫，郁仔輪著你去洗碗矣!
郁仔：袂用得啦﹗我今仔日有數學、國文作業愛寫，明仔載閣欲考英文﹗
阿娘：毋過，咱已經共逐工的家內事攏分配好勢矣，你著愛先共任務完成了才去寫功課。
郁仔：嗯﹗我的功課遐爾濟，拜託媽替我洗啦!我無想欲拚暝工。
阿娘：洗碗袂了你真濟時間的啦，趕緊去洗﹗",媽媽堅持愛郁仔做啥物任務？,寫數學。,煮菜。,洗碗。,洗衫。
7282537,"臺灣現存上早的遊記應該是清朝初年郁永河所寫的《裨海紀遊》，這篇遊記是咧紀錄郁永河規路所看所聽的代誌。
當時因為福州府的火藥庫發生火燒，共庫存的火藥攏燒了了，所以郁永河奉命來臺灣採買硫磺好來提煉火藥。1697年二月自廈門出發，四工後對臺南上岸；硫磺產區佇北部的大屯山系，所以郁永河沿西海岸行到淡水，向當地原住民買硫磺，佇仝一冬的十一月完成任務倒轉去。《裨海紀遊》這部冊分做上、中、下三卷，上卷說明來臺的原因、記錄對福州到臺南的代誌；中卷有「採硫物資」、「西部大縱走」、「北投採硫」三部分；下卷較濟咧寫講山川形勢佮風土民情。北投採硫這篇捌選做高中課文，是臺灣學生一定愛讀的文章之一，嘛是上早描寫臺灣的遊記。",以下關於文章的敘述，佗一个正確？,郁永河是一个蹛佇臺灣的清朝人。,郁永河對廈門到臺灣了一禮拜。,臺灣學生攏有讀過利海紀遊這篇文章。,郁永河佇一冬內完成這个任務。
7292537,集集線鐵枝路當初是因為木材業興旺才起的，尾仔木材業稀微，台鐵原本有意思欲廢除，毋過佇當地居民的爭取之下，鐵路保留落來矣。這馬已經轉型做觀光的鐵枝路，對二水到車埕攏有真媠的山水風景，值得逐家去行行看看咧。當地的居民足愛𪜶的鐵枝路，這是集集線會當保存發展的原因。,是按怎集集線鐵路會當保留落來？,木材業的需要。,居民的佮意佮拍拚。,台鐵的堅持。,山水風景秀麗。
7302537,"阿明：「阿華，明仔載欲考的對聯，你攏會曉未？」
阿華：「我會曉矣，我來共你複習，有一條考人物，上聯是『允哉聖人之徒，鼻善則行，聞過則喜。』
阿明：「『聖人之徒』，所以是孔子公的學生？上重要特點是『聞過則喜』。」
阿華：「對，下聯是『大哉夫子之勇，見危必拯，見義必為。』」
阿明：「所以伊是出名有勇有謀的孔子學生？應該是子路齁？」
阿華：「著。」",請問這對聯說的是啥人？,子路,子貢,子游,子夏
7312537,墨西哥特有的亡靈節：是佇每一冬的11/1佮11/2慶祝，就親像西方的萬聖節，有一寡所在嘛足成臺灣的清明節。墨西哥的人會搭祭壇，頂面囥頭骨形的糖仔、蠟條、萬壽菊、往生者愛食的食物等等，用正向的心情歡迎死者倒轉來。,所以亡靈節佮啥物主題有關係？,過往,新入生,情愛,好料
7322537,挈批的是一份足辛苦的穡頭。𪜶著愛一透早起來整理批信，差不多整理到中晝才會當出去送批。𪜶定定中晝都袂當歇睏，因為若了時間食飯，等下送批就傷晏矣。愈晏批愈僫送，因為會拄著下班的人佮車，閣愛那送那看批有送毋著無。若送袂了，明仔載閣愛繼續，按呢愛送的批就閣較濟矣。𪜶定定愛做到暗時9點才通轉去，真感謝𪜶啊。,根據這段話，佗一个毋是挈批的辛苦的原因？,無時間食中晝。,郵件真濟。,作業時間長。,工作環境䆀。
7332537,無論佗一个時代，少年仔攏會有家己特別的講話方式，in定定會創造一寡趣味的用語來表達家己的心情佮想法，遮的特別的講話方式就是流行語，這馬網路的發達嘛予流行語誕生的速度愈緊。總是流行語嘛會因為時代無仝來改變，屬佇這个時代的流行語，可能過三到五冬就無人聽有矣。毋過無仝時代的少年仔嘛會直直創造新的流行語，這點是袂變的。,請問佇文章內底有講著，啥物件予流行語出現的速度變緊？,電腦,手機仔,網路,政客
7342537,"男：最近咧做啥物運動？
女：最近較捷去拍羽毛球。你咧？
男：我定定去泅水。
女：後禮拜一敢欲鬥陣來拍球，我招阿雲𪜶。
男：拍羽毛球對我來講傷激烈矣，我腰脊骨無蓋好，無適合拍羽毛球啦！
女：阮攏勻勻仔拍！欲試看覓無。
男：閣較溫和，我的尻脊骿嘛是會抗議！閣再講佇查某囡仔的面頭前，若拍了傷䆀，誠見笑呢。你知影我的體質本底就無適合用走的、用跳的。而且，就準講彼陣無感覺疼，隔轉工起來，規个尻脊骿嘛會硬迸迸，疼甲誠袂自在。我猶是來泅水較有影！",阿木為啥物無去拍羽毛球？,伊討厭阿雲仔。,有腰脊骨疼的症頭。,袂曉拍羽毛球。,拍袂贏阿偉仔。
7352537,"甲：你佮意佗一个日本作家？
乙：我讀過三島由紀夫的幾若本冊，譬喻講《豐沛的海》，算是欣賞伊。
甲：是按怎會佮意伊的冊？
乙：我嘛袂曉講，佮意伊寫作的風格。
甲：伊到尾仔若像是自殺喔。
乙：這佮伊的冊敢有啥物相干？你嘛算伊的冊迷喔，無，若會知影伊自殺？",佗一个是真的？,三島由紀夫寫過《雪國》。,三島由紀夫有得著諾貝爾獎。,三島由紀夫是日本人。,三島由紀夫跳樓自殺。
7362537,"A：鹿仔，你敢捌聽過華歆佮王朗的故事？
B：無neh，你講予我聽。
A：路裡有一个人想欲坐𪜶的船，做伙避難。華歆感覺誠為難，毋過王朗講：好佳哉船猶真闊，為啥物袂使咧？
B：王朗是好人。
A：毋過後來強摃賊欲逐來矣，王朗想欲共彼个過路客擲咧。華歆講，我當初會躊躇，就是為著這點。咱已經答應伊的請求，哪會使因為情況緊迫就共伊放捒?
B：看起來華歆才是值得信任的人。",請問下列佗一个人的品性較高尚？,華歆,王朗,過路客,強摃賊
7372537,奧運自古希臘開始，現代的奧運是十九世紀法國的顧拜旦男爵所創立的。奧運的格言是：「較緊、較懸、閣較強」，這是咧講運動的比賽精神。更較懸層的奧運精神就是顧拜旦所講的：「奧運會要緊的毋是相輸，是參與；生活的本質毋是共人討，是奮鬥。」奧運這馬閣較已經是人類和平佮交情的象徵。,奧運會上懸的精神是啥物？,佮希臘人學習。,佮法國人學習。,較緊、較懸、閣較強。,參與、奮鬥。
7382537,李安是佇世界上通人都知的臺灣導演，伊的電影《臥虎藏龍》，閣得著奧斯卡最佳外語片獎，後來電影《斷背山》佮《少年pi的奇幻漂流》嘛提著奧斯卡金像獎的最佳導演獎。《少年pi的奇幻漂流》有一部分的取景是佇臺灣翕的，彼景包括臺中的水湳片場，啊嘛有起造浪池，後來電影翕煞了彼造浪池就開放予民眾來參觀,請根據紹介，選出正確的答案。,《臥虎藏龍》得著最佳導演獎,《斷背山》得著最佳外語片獎,李安得著真濟國際電影獎項,造浪池佇電影翕煞了後就拆掉矣
7392537,臺南鹽水的近海，遮的居民大多數是以討海為生的漁民，在地的序大人推測蜂仔炮的活動是自清朝光緒11年開始的，當時瘟疫當咧大流行，居民向「關聖帝君」祈求平安，而且依照指示，佇上元暝，請出廟內的周倉爺開路，關聖帝君押後，一路放炮仔遶境一直到天光。遶境了後，鹽水地區的瘟疫有影消退，民眾為著感念關聖帝君，所以逐冬的上元暝攏會照舊例，到今演變做這馬蓋有名的蜂仔炮。提醒欲參加蜂仔炮的民眾，愛準備完整的防護以免佇活動中受傷。,請問：清朝鹽水地區的疫情是按怎消退？,周倉爺開路，關帝君殿押後，一路放炮仔遶境到天光。,準備完整的防護以免佇活動中受傷,關聖帝君押後，一路放炮仔遶境到天光,一路放炮仔遶境到天光
7402537,NHK紅白歌合戰是日本過年時仔向全世界現場放送的節目，節目共歌手佮團體照查埔查某拆做紅、白兩組，進行歌曲對抗比賽。予人邀請參加紅白歌合戰的歌手佮團體攏是現此時日本上蓋衝的明星，所以節目有誠懸的收視率。臺灣嘛有模仿紅白歌合戰的節目，叫做超級巨星紅白藝能大賞。,請問紅白兩組是怎樣分組的？,紅白歌合戰照年歲來分組,紅白歌合戰照人氣來分組,紅白歌合戰照查埔查某來分組,紅白歌合戰隨機分組
7412537,本計畫運用兩部會的資源，對104年「大英百品特展」，105年「日本美術之最」、106年「印象・日出奧賽美術館三十週年大展」到這遍107到108年「俄羅斯普希金博物館特展」，鬥鬥咧也已經補助全臺灣187間學校，欲到一萬四千名老師學生參加矣。,請問有關這擺合作計畫佗一个選項是正確的?,這个計畫補助台灣偏遠學校,這个計畫規合有一萬名師生參與,這个計畫全臺總共有四間學校參加,106年「印象・日出奧賽美術館三十週年大展」有參與這个計畫。
7422537,王羲之真痟鵝，聽講是因為伊愛觀察鵝泅水的時鵝掌和頷頸長長的動作，對伊學習，來提高家己的書法技巧。有一位道士，希望王羲之會當為伊抄寫一部《黃庭經》，毋過煞毋敢凊彩共提。伊用心飼白鵝送伊，也提出寫經的請求，王羲之答應抄寫一部《黃庭經》送予伊。後來這部《黃庭經》hőng稱做《換鵝帖》。,請問換鵝仔帖是下跤佗一本經典？,南華真經,易經,黃庭經,詩經
7432537,"散步者（男生）：你敢是佇台電上班？
巡查員（女生）：我是外包的廠商，來巡遮的電纜，避免賊仔來偷。你敢是蹛遮的人？
散步者：著啊，我定定來遮散步。
巡查員：足清閒的生活呢。
散步者：你比我較好啊，平平是佇遮行路，你閣有錢通提。",有關對話內底的查埔，佗一項敘述是著的？,有錢通提,佇台電上班。,干焦咧散步。,伊偷提電纜。
7442537,"女：你咧聽啥物歌？我感覺這條歌的旋律好親像有聽過，毋過無確定佇佗聽著的。
男：這是二十幾年前的老歌，我想你應該是囡仔時代聽過，才會對旋律有印象，若無這馬強欲無人會放這條歌矣。
女：真有可能，我細漢的時不三時就綴爸爸媽媽咧聽廣播，應該是彼陣聽真濟老歌。啊著矣，你敢是真佮意聽老歌？真捷看著你咧聽老歌呢。
男：足濟以早的歌攏真好聽，而且經過歲月的洗禮，會當留落來的歌攏是經典中的經典，值得一改閣一改去聽。
女：確實是按呢，你敢願意推薦我幾條老歌？",請問這个小姐想欲創啥？,伊想欲聽流行樂,伊想欲聽廣播,伊希望這位先生推薦伊幾條歌,伊否定這位先生的話
7452537,若咧討論電影話題的時陣，聽著「爛柑仔蜜」這四字，毋是咧講電影內有菜蔬、果子，是咧講電影的評價。「爛柑仔蜜」是美國電影綜合性評價的網站，工作人員會整合各地對電影的評價，若是對電影有好的評論，超過六十葩以上，就會當得著鮮鮮鮮的柑仔蜜，假使若提無六十葩，就干焦賰爛柑仔蜜的份矣。,請問「爛柑仔蜜」對電影的意義是啥物？,「爛柑仔蜜」關係著菜蔬有鮮無。,「爛柑仔蜜」佮超市的評價有關係。,「爛柑仔蜜」佮網站的評價有關係,「爛柑仔蜜」是對電影的綜合評價指數
7462537,進入高齡化社會了後，誠濟老大人雖然是懸歲壽，猶毋過無定著幸福快樂，是按怎會按呢咧﹖因為有的序大人身體無好，艱苦病疼，有的序大閣有失智症，包括語言能力、判斷力、注意力等等功能退化。足濟小家庭因為欠人鬥跤手，抑是毋知欲按怎照顧、為著生活著愛做工課趁錢等等各方面的壓力，姑不而將共厝裡的老大人送去外口的安養中心照顧。有當時仔新聞報導會講著高齡化顛倒成做社會的問題，有的照顧者因為堪袂牢不止大的身體佮心理壓力，得著鬱症，所以咱應該開始重視人口老化的議題。,請問佗一个毋是共厝內序大人送去安養中心的原因?,厝裡足好額。,欠跤手鬥相共。,為著生活著愛做工課趁錢。,不知欲按怎照顧失智的序大。
7472537,"佇2018年12月，臺灣手機仔的市場跋落到60萬支以下，規年的銷量無夠700萬支。因為電信公司咧搶推捒網路食甲飽單門號方案，所以民眾換手機仔的週期延後，就按呢市場的銷量落低。
手機仔的業者分析講，主因除了這幾年來手機仔的價數逐年攏咧起，功能都差無偌濟，民眾欲換機仔的意願搝長；加上電信業搶咧推捒單門號的方案，民眾續約無愛買機仔，閣再延長換機仔的週期，而且業者原先寄望旗艦新的機仔會當刺激銷量，毋過因為真濟款新機仔銷量不如預想，市場的銷量閣再落低，真濟間電信業者按算欲佇過年前推出手機仔的優惠促銷，來刺激今年手機佇農曆年的換機潮。",下面佗一項毋是民眾延遲換機仔的原因？,電信公司咧搶推捒單門號方案,手機仔愈來愈貴，功能都差無偌濟,旗艦的新機仔銷量真好,電信業者無手機仔優惠的促銷
7482537,"查某：予你臆看覓這是啥？
查埔：三个人徛鬥陣咧做奇怪的動作，這敢是啥物看媠的？
查某：毋是，這是燭台，我對非洲紮轉來的，三个做伙賣，美金四十箍。
查埔：原來是非洲的紀念品，莫怪規个看著誠有異族風情。",這位女士買的物件啥款？,遮的燭台的造型真特殊。,三个燭台是拆散賣的。,無啥物特別的。,現現是佇台灣就通買著的燭台。
7492537,"查某：咱按佗位來的？哪會知影阮這間店？
查埔：我對桃園來的啦，捌看公共電視報導恁的代誌。
查某：苑裡實在有影媠，你若有閒，會使那騎鐵馬，沿路欣賞130公路的風景。
查埔：好是好，毋過我今仔日是坐火車來，嘛無按算欲騎鐵馬。拄才我有踅一輾，恁遮的春仔蓋特別。
查某：按怎講？敢講桃園無咧貼春仔？
查埔：當然嘛是有貼春仔，是講恁遮的春仔，寸尺較大，而且攏怙手寫的較濟，加一味。",佗一項才著？,桃園人無貼春仔的慣俗。,130號公路佇苑裡。,報紙捌報導這位小姐的店。,這位先生佇苑裡騎跤踏車四界ûn。
7502537,史雷克是一个可憐的孤兒，定定予人排斥佮霸凌。當現實生活拄著不如意的時，咱難免會想欲走離抑是去覕起來，可比是去深山林內抑是海邊仔，一个心靈會當獨處的邊仔角。不而過每一擺的走閃終其尾嘛是有結束的一日，所以積極的做法應該是，佇咧走脫的過程中，就共轉去的時所需要的本錢攢予便。就親像史雷克佇這一百二十一工當中，毋但鍛鍊著家己的勇氣，重新學習佮人鬥陣，嘛練就單獨生存的本領。,史雷克逃離的時，無咧學啥？,猛氣。,佮人鬥陣。,單獨生存。,第二專長。
7512537,「幽夢影」講：玉蘭是花裡的伯夷；葵花是花裡的伊尹；蓮花是花裡的柳下惠。鶴是鳥裡的伯夷；雞是鳥裡的伊尹；鶯是鳥裡的柳下惠。伯夷是不止仔清高的人，伊尹是足有擔當的賢臣，柳下惠準講攬查某囡仔嘛袂亂使來。,請問花佮動物配對佗一个是著的？,玉蘭佮雞,葵花佮鶯,玉蘭佮鶴,蓮佮鶴
7522537,這項江蘇無錫有名的菜做法是用雞絲、蝦仁、雞湯煮的汁，淋佇用油糋甲酥鬆酥鬆的鼎疕頂懸，毋但會「吱吱」叫，芳氣嘛會隨鑽入去鼻空，閣加一个音效，這是伊上有特色的所在，就按呢伊閣叫做「平地一聲雷」。乾隆袂赴等、食一喙了後，感覺這項菜酥鬆酥鬆，好食甲會觸舌，毋但好看好食閣芳貢貢，閣有鬧熱的響聲，就好玄共問：「這叫啥物菜？」總舖師應講：「鼎疕蝦仁」。乾隆呵咾伊：「這項菜會當講是天下第一」。,請問天下第一的菜是佗一个皇帝號名的？,乾隆,雍正,康熙,道光
7532537,女：阿爆，頂改你去看埃及的木乃伊，轉來敢有破病，抑是受傷？阿爆：無呢。你哪會按呢想？女：因為人講木乃伊有咒讖，見若走入去法老王的墓壙，就會出代誌。阿爆：你莫看一个影生一个囝，烏白講！,請問阿爆的意思是啥？,木乃伊是出名的歷史文物,旅遊一定愛選埃及,木乃伊的咒讖是假的,阿爆佇路裡攏咧分享旅遊經驗
7542537,金庸的武俠之作受著通人呵咾，佇華人的世界無人毋知，佇伊小說中，人物的形象鮮明，情節的起落，佮人生有相對應，有人就會有江湖，真濟人佇伊的小說中揣著人生的出路佮解說。有人捌對「武俠」的意思做解說，「武」是個人的、內在的、是自我的工夫佮修為的深淺。「俠」是群體的、外顯的、是替眾生設想的經世佮濟民之厚薄。,關於金庸小說的特色，以下敘述有毋著的是？,小說人物形象鮮明情節緊密起落,小說中的故事佮現實生活相對應，有予讀者一寡啟示,金庸小說佇華人世界內面無人毋知,金庸捌得著諾貝爾獎
7552537,"男：罕得來重慶遮，下昏暗來去食在地的麻薟火鍋！
女：啊毋過我今仔日無想欲食薟的，抑是你家己去啦，我想欲去食路仔口彼間人排甲躼躼長的麵店仔。
男：家己一个人食火鍋傷無意思啦，我嘛來去彼間麵店仔試看覓。",請問查埔人最後一句話是啥物意思?,伊愛家己一个去食火鍋。,伊愛查某人陪伊去食火鍋。,伊愛陪查某人去食麵。,伊愛查某人家己去食麵。
7562537,請聽下跤這段有關能源內容，來回答下面的兩个問題。為著維持人類生活、工業製造佮經濟發展，咱著愛用各種能源來發電，提供生活中需要的電力。這馬的能源大概會當分做兩類，一類是會當再生的能源，親像：水力、風能、太陽能、潮汐能、地熱能等會當自動再生，會當一直使用，較袂用了的能源。另外一類是袂當再生的能源，比如講塗炭、石油、天然氣、核能等。袂當再生的能源是袂當佇短時間內閣再生的能源，這寡能源咧使用的速度比產生加足緊，若是能源一下用了矣，短時間內就閣較濟的能源會當使用矣。對理論來講，會當再生的能源是上理想的，因為這種能源會當使用的年限加足久長，會當提供人類生活的需求，暫時袂受著能源欠缺的影響。毋過會當再生的能源佇使用上是誠無簡單。水力、風力佮日頭愛發電，攏需要真大量的水、風和日頭光才會當產生出有夠使用的電力，發電效率低，而且需要大量的投資和維護的費用，發電成本懸。,請問下列選項中佗一个是袂當閣再生的能源？,太陽能,風能,天然氣,水力
7572537,"女：警察先生，我的錢袋仔予人偷矣。
男：佇佗位hőng偷的？
女：應該是佇夜市仔。
男：你先莫急，內底有啥物物件？
女：有護照、台票、日票佮信用卡，而且我明仔載就欲轉日本矣
男：我先共你連絡辦事處。",根據對話的內容，對這个小姐的描述，佗一个選項較正確？,無手機仔，袂使敲電話喝救人,無鎖匙，袂當轉去宿舍歇睏,無美金，袂使買物件來食,無護照，袂使坐飛行機回國
7582537,"女：我這世人上欲愛做的代誌就是去一逝New York。
男：哪會遐拄好，我足想欲去時代廣場。
女：New York較予我佮意的是食物。
男：食物？美國人敢毋是攏食肉敆佮糋馬鈴薯條？
女：著啊，毋過彼的感覺是無仝的好--無。",請問女生是按怎想欲去紐約？,伊欲去看時代廣場,查埔的嘛拄仔好想欲去紐約,伊佮意美式食物,伊認為講紐約足時行的
7592537,"頭家娘：天氣冷吱吱，來一碗關廟的王梨湯！
查埔人客：頭家娘，恁店裡有賣安平豆花無？
頭家娘：無，阮干焦賣燒燙燙的王梨湯、紫米紅豆佮燒仙草。仙草是新竹關西家己產、家己賣的。
查埔人客：頭家娘，我欲一碗大碗的燒仙草。
頭家娘：好，隨來。先生欲加塗豆無？",請問頭家娘的店內底賣啥？,番薯湯,仙草涼茶,燒仙草,薏仁紅豆
7602537,現代人差不多逐工攏會摸著電腦的字盤和滑鼠，毋過上好是莫凊彩用別人的字盤和滑鼠。因為真濟人咧長時間使用電腦了後，目睭無爽快，攏會去挼目睭，這定定是傳染紅目墘的原因之一。為欲預防，上好是字盤抑是滑鼠使用了，隨用雪文洗手，來減少傳染的機會。,文章所講，是按怎莫用別人的齒盤佮滑鼠？,使用別人的齒盤佮滑鼠，用了無順手,使用別人的齒盤佮滑鼠，可能會感染結膜炎,使用別人的齒盤佮滑鼠，可能會共人用歹去,使用別人的齒盤佮滑鼠，會造成感情失和
7612537,"

女：你頂改有講著佮意食芋泥，我這幾工拄好看著和芋泥有關係的故事。
男：遮拄好，講來鼻芳咧。
女：聽講芋泥捌為林則徐向阿啄仔報仇。林則徐去廣州禁煙，當當時英美等駐中國的領事想欲予林則徐落氣，就佇食飯的時準備冰淇淋，林則徐看著衝煙的的冰淇淋，叫是真燒，就用喙歕歕咧，才食入去。阿啄仔看了笑咍咍。後來林則徐回請各國領事的時，特別準備八寶芋泥，拄做好的芋泥雖罔表面無衝煙，內面煞真燒，幾个阿啄仔食落去了後，才發現芋泥燒甲吞袂落。
男：林則徐真巧。想袂到一齣菜背後閣有故事。這个故事也予我體會著，干焦看表面是袂當理解物件的真相。
女：哇，想袂到一个故事就予你有按呢的體悟。毋知影食物件了後，你閣會有啥物想法？規氣咱小等咧來去南門市場。
男：我這馬就等袂赴欲出門矣。",八寶芋泥的故事予查埔有啥物體悟？,害人害著家己,入鄉隨俗,看事辦事,目睭看著的，無一定是真的 
7622537,"A：畢卡索是真有名的藝術家，伊的圖真濟人佮意，我嘛真佮意。
B：我捌看過伊的抽象畫，我看規半晡攏看無，尾仔才發現是看倒反去。",請問是按怎這位查某看無畢卡索的畫？,因為傷抽象,因為伊無佮意,因為伊看倒反去,因為伊干焦看半工
7632537,現代的社會，差不多人人一支智慧型手機，無論是坐公車或者是坐捷運，甚至是過馬路，咱攏看會著真濟「低頭族」咧耍手機仔，就連有當時仔佮親情朋友出門食飯，嘛通發現人相對面煞頭犁犁咧看手機仔，毋是佮同齊食飯的人開講。這款情形愈來愈濟，咱嘛應該愛想看覓，到底是咱咧用手機仔，還是咱咧予手機仔用矣。,請問這篇文章想欲表達啥物？,手機仔對現代的生活蓋重要,逐个人攏應該愛有一台手機仔,使用手機仔的時間無應該傷長,使用手機仔會當予生活變利便
7642537,"學生：「老師，你感覺我這篇短篇小說寫了按怎？」
老師：「你的筆路一工比一工閣較進步，用字嘛愈來愈越精煉。毋過⋯抑有淡薄仔問題。」
學生：「按怎講咧，請老師詳細講看覓咧。」
老師：「這篇佮頂擺彼篇玄疑的小說袂比得，看起來你猶是較適合寫恐怖玄疑的小說，你有才調佇恐怖玄疑的小說內製造驚人閣僥疑的氣氛。",請問老師感覺學生按怎？,學生適合寫散文。,學生適合寫予人驚閣掣的小說。,學生的作品無進步。,學生作品無特色。
7652537,德華：阿成，明仔載園遊會，咱愛搬兩塊桌仔、三條椅仔、五跤箱仔、十杯杯仔去擔仔位。阿成：好，德華，我先共桌仔搬過去，啥人欲佮我做伙來？德華：這馬就賰阮兩个矣，我佮你做伙做！,請問德華的意思是啥？,請其他人鬥搬椅仔,阿成愛家己搬桌仔,伊佮阿成做伙搬桌仔,希望阿成會當做伊的生理伴
7662537,古箏是中國古老的掰絃仔樂器，是柴做的。當時代咧變，古箏的絃仔就愈加愈濟，佇古早時代定定用十三絃的古箏，現代上定用的是二十一絃的古箏，毋過嘛有二十六弦的。古箏的絃仔也有各種無仝的材質，當材質改變，發出來的聲音嘛無仝。,請根據文章，選出正確的答案。,鳳尾琴是英國的樂器,古箏的絃愈來愈少,這馬上捷看的鳳尾琴有二十一條絃仔,古箏的絃仔材質干焦一種
7672537,親愛的乾坤家電會員，真歡喜來通知你這馬上新型、拄上市的微波爐當咧特價！這个微波爐會當遠端來啟動定時微波功能，分段水氣的微波火力、踅盤的設計，是日式設計閣有痟大的容量，真正是煮食的好助手！因為數量有限，欲買跤手愛緊！,文章內底的商品有啥物功能？,聲控調整分段火力,自動啟動微波加熱,仿石窯的設計，受熱齊勻,水氣式的加熱系統
7682537,"男：我最近攏無看著你，你這站仔是咧無閒啥物？
女：我想欲參加作曲比賽，這幾工攏踮佇厝裡學寫歌，毋過目前猶無啥物進展，就想欲出來換一个仔環境。
男：我頭一擺有朋友想欲參加作曲比賽，啊你想欲寫啥物款的歌曲？
女：我想欲寫一條會予人心花開，予人聽著會愛笑的歌。
男：按呢咱不如來去附近的公園行行咧？遐有濟濟歡喜的囡仔人。",請問這位小姐是按怎？,伊甘焦想欲佇厝裡。,伊真拍拚咧作曲。,伊想欲去公園幌韆鞦。,伊想欲寫悲傷的歌。
7692537,"救生員（女）：競賽池下晡兩點才開放喔！
民眾（男生）：毋過哪會有人咧內底泅水咧？
救生員：彼是泳訓班的學生。
民眾：是按怎這个時段無開放咧？
救生員：因為這个時段無救生員。你通去一般池游泳，遐有救生員。
民眾：無要緊，我等咧才泅好矣！",佗一項是著的？,競賽池一直攏會有救生員咧顧。,競賽池攏無欲開放。,一般池無救生員。,這位查埔的堅持愛佇競賽池仔泅。
7702537,社會救助佮社工司的急難救助是針對拄著一時急難的民眾，會赴共𪜶救助予𪜶會當渡過難關，較緊恢復正常生活的臨時救助措施。若是你抑是恁身軀邊的朋友佇生活上拄著困難，有急難救助等各項福利需求，歡迎直接敲「1957」福利諮詢免錢專線，會有專人提供多元的福利服務說明佮適當的福利資源訊息。,請問下面描述佗一个是毋著的?,急難救助是會赴共人救助的臨時救助措施,急難救助是長期照顧需要幫助的民眾,有急難救助等各項福利需求，會當直接敲「1957」免錢專線諮詢,「1957」專線有專人提供諮詢服務
7712537,男性：臺灣公投拄結束，你去投票抑未？女性：有啊！我排隊排足久的。男性：使用投票權是公民的權利，排閣較久也愛去。女性：無毋著，用選票關心家己的未來，關心臺灣！,根據對話，𪜶是咧討論啥物話題？,臺灣的教育,臺灣的經濟發展,臺灣的行政機構,臺灣公民的未來
7722537,梭羅佇《湖濱散記》所講的掠魚拍獵的生活，或是湖邊，或是溪邊，他四界攏通做厝蹛。毋過照現代人的觀點來看，欲愛掠大自然做厝來蹛，就愛先有自然環境，毋過當人類過頭開發，環境汙染一工一工嚴重，彼款的生活就離咱愈來愈遠矣。,梭羅是按怎會共四界當做𪜶兜？,少年時欲加儉寡錢。,共自然當做𪜶兜。,無創造力。,無愛出門。
7732537,親愛的用戶：你好！阮會沓沓仔對四月開始停止逐個月寄電子數單。請一定愛下載loyaltyAPP來得著上新的資訊，會當予你真緊就了解機票大促銷、合作公司優惠等，接收所有的好康消息，這馬就隨來下載！,請問下列描述啥物是正確的？,四月了後閣會逐個月寄電子數單,下載APP會使抽獎,機票促銷未來會佇官網頂公告,APP會當看著各種無仝款的優惠
7742537,民國28年，抗日戰爭當咧拍的時，重慶文藝界的抗敵協會為著欲紀念愛國詩人屈原，逐家就講好共逐年的五日節定做詩人節。佇臺灣社會有愛讀冊的風氣，毋管是網路冊店抑是實體的連鎖店，佇詩人節這工會舉辦真濟相關的活動：比論講紹介年度詩人、選編年度詩選、推出詩集割引、聽詩人唸詩抑是邀請全民做伙來讀詩等，予古早的年節參濫著滿滿的文學氣。,根據頂面的文章，請問佗一个選項是咱臺灣的網路冊店抑是實體冊店會咧五日節舉辦的？,紹介青年的詩人作家,邀請全民做伙來寫詩,聽古典詩詞吟唱,邀請全民做伙讀詩
7752537,非洲的藝術是現代流行服裝的要素之一，親像神祕的圖騰、動物的花逝遮的攏是。受著宗教的影響，遮的藝術圖騰定定出現佇小鬼仔殼抑是雕刻面頂，每一个尪仔圖攏有伊特別的意義。,請問下面佗一項是著的？,非洲的藝術受著宗教的影響足深的。,非洲的藝術干焦有動物身上的花逝爾。,非洲的尪仔圖干焦是普通的花草爾爾。,非洲的藝術佮宗教無底代。
7762537,"阿娘：早頓食了，冊揹仔揹好矣﹖來去囉!駛車載你來去學校﹗
囝：阿母我人無爽快，敢會當莫去學校﹖
阿娘：是按怎啦﹗你小學的時閣足愛去學校啊﹖哪會升國中就無佮意去學校咧!額頭予我摸看覓，怪奇，就無發燒啊!昨昏暗看你讀到十二點外才睏，是毋是考試壓力傷大，予你bua̋i去學校是毋﹖
囝：是啊﹗今仔日學校欲考數學、英文、理化、地理、歷史，我驚考無好。
阿娘：免驚，今仔日先去學校，我會揣時間佮你的導師講看你的煩惱。",請問下列佗一項毋是後生升國中了後對去學校的感受﹖,真意愛。,真樂暢。,真期待。,真驚惶。
7772537,《夢的解析》裡有一段話不止仔趣味，作者講政論作家對執政者有顧慮，會共真濟予人無爽快的事實掩崁，比論講：伊會用兩个清國貪官的惡質行為，來剾洗國內有問題的官員。往往檢查標準愈嚴，作家就愈會曉變竅，用來暗示讀者真正的內涵。,頂面所講的，佗一个是著的？,檢查愈嚴格，作家自然會設法對付。,清國官員掩崁貪汙的技巧高明。,作家佮官員做伙貪汙。,政論作家無半點顧慮。
7782537,佇華人世界當中，接受抽象藝術的風格佮思想，是一種民族文化的傾向；中國上早的青銅紋飾，認為中國是世界上上早的抽象民族。毋過，這款觀點，基本上是共抽象的定義過度放大，講的是一切『非具象寫實』的藝術表現。,請問根據本文，下跤佗一个講的毋著?,華人文化內底有抽象藝術,中國是世界上早的抽象民族,中國上古早的青銅紋飾是代表作,『非具象寫實』的藝術表現觀點會共抽象的定義縮小。
7792537,阮蹛佇公寓，有當時仔我會共公用的樓梯掃掃咧。阿琴是蹛佇樓頂的厝邊，伊的工課是做摒掃的，有一擺看著我咧掃塗跤，共我講：「哪著愛掃啦？」閣一擺看著我咧等糞埽車，竟然共我講：「阮兜從到今無咧擲糞埽。」伊是按怎毋免等糞埽車？因為伊共厝裡的糞埽佮公園的糞埽濫濫摻摻做一伙，糞埽車攏固定時間來公園遮車糞埽。公共的樓梯毋掃，一定會那來那垃圾。共私人的糞埽透濫入去公園的糞埽內底，這是自私的行為，無人敢保證講佗一工袂去予人發現著？伊是咧做摒掃的，若無意願掃公用的樓梯就準拄煞矣，閣反倒轉來共我笑，像伊這款自私自利的人叫是家己是有偌爾仔高明咧，伊敢毋知按呢做是無好的？,是按怎阿琴講伊毋免等糞埽車？,共糞埽擲咧公園。,無糞埽通擲。,了時間。,紮去公司擲。
7802537,佇花東彼搭的馬錫山跤的湳仔地，予馬太鞍部落發展出一種特別的掠魚方式。in會收集筆筒樹的樹身，佇溪邊挖一堀池仔來飼魚仔，閣共戮空的筆筒樹身下佇下底，予魚仔歇佇遮。池仔中央就下九芎樹枝，利用樹枝的養分來培育藻類，藻類成做其他魚蝦的食物。池仔設出水口佮入水口，佇上頂層就崁幼竹仔枝來做窒水的開關，魚仔平常時仔會當對池仔自由出入，食遐的藻類佮細尾魚蝦。干焦佇部落有喜事的時，族人才會共空窒起來掠魚仔。這種魚池仔生態後來成做馬太鞍部落的文化傳承。,請問下跤的描述佗一項正確？,馬太鞍部落的魚仔來自海洋,馬太鞍部落是佇山東,生態魚池掠袂著魚,生態魚池是馬太鞍部落的文化特色
7812537,"A：簡文彬對指揮一个交響樂團，到指揮一个表演藝術中心的經營。伊講：「這是一个機會，對我，對演藝師，對民眾攏是，衛武營絕對是一个予臺灣參國際會當互相看見對方的機會。」
B：伊甘願倒轉來這塊土地共人牽抾，替少年的表演藝術工作者，起一个充滿國際能量的舞台。",照頂面的描述，佗一項正確？,簡文彬目前是衛武營的交響樂團指揮,簡文彬轉來臺灣毋是自願的,衛武營是頭一个臺灣表演藝術中心,衛武營提供少歲的演藝師國際級舞台
7822537,歡迎來到決戰台北藝世界「藝次園特別展」。本日展出的時間是早起十點到下晡五點。參觀者愛掛本單位提供的互動裝置才會當進入展區。請按照規定的路線參觀。若互動裝置振動抑是發出聲音的時，請留佇原地三十秒，而且照指示說明行動。按呢，你就會當感受著本展覽為參與者設計的感官互動的體驗。落尾，佇展區的出口會使簽名、翕相、拍卡留念。本館閣有攢精美的紀念品予恁來索取，參觀煞了請愛共互動裝置交轉去服務台。,請問參觀者會當得著啥物？,互動裝置,拍卡鐘,紀念品,感光底片
7832537,"甲（查埔的）：咱若受過教育，一世人有路無厝嘛無要緊。
乙（查某的）：我的想法佮你顛倒反。我認為人若無錢，是啥物就做袂來的。
甲：無的確喔。只要你堅心欲拍拚，無論好額散赤，攏會當過仝款的生活。你猶原會當讀你的冊，拓展你的思想。只要你對家己講：我是自由人。
乙：佇我熟似的人裡，你是頭一个主張散赤無損人生的人。",下面選項佗一个是著的？,查某的主張，受過教育的人做有路無厝嘛無要緊。,查埔的主張，散赤無損人生。,查某的主張，散赤無損人生。,查埔的主張，人若無錢啥物就做袂來
7842537,"男：你上捷聽啥物類型的音樂？
女：我上捷聽的就是流行音樂，我嘛愛聽搖滾樂。
男：你較捷聽啥人的歌？女：應該是五月天佮魔力紅！𪜶的歌攏誠好聽。
男：猶毋過我想欲推薦你另外一个團體，號做濁水溪，𪜶的歌較有意義，嘛較好聽。
女：這是音樂團體？我叫是一个地名咧。",請問查某的意思是啥？,伊無佮意古典音樂,伊上佮意五月天,伊毋知影濁水溪是音樂團體,伊會去聽濁水溪唱歌
7852537,網路定定有一寡資訊，唌咱用家己的個人資料來換商品的優惠抑是折扣。毋過遮的其實有當時仔干焦是生理人的手段爾爾，in干焦開一屑仔錢就通得到你的個人資訊，然後才共遮的資料賣予其他生理人趁愈濟錢。所以咱咧網路拍個人資料的時陣，攏愛特別細膩去想看覓，莫凊凊彩彩就共家己的個人資料「賣去矣」。,請問文章內底的「賣去」可能是啥物意思？,為著加省寡錢，輸入拍折的號碼,為著加趁寡錢，共家己的手機仔號碼予朋友,為著加趁寡錢，共家己舊的物件賣予別人,為著加省寡錢，佇網站頂輸入個人資訊
7862537,"甲（查埔的）：你讀遐濟外國小說有啥物路用？
乙（查某的）：拍開我的眼界，予我入去人類心靈真深的所在。
甲：按呢較輸加出國行行看看咧。
乙：我較佮意透過讀冊來旅行，因為我無才調環遊世界，嘛無遐爾濟的體力、錢項、點聲。
甲：毋過冊裡所寫的世界較講嘛是過去的述說，而且是作家看著的世界，閣再講，翻譯的嘛已經失去語言的原味矣。
乙：咱無可能精通濟款語言，所以透過翻譯讀冊嘛真好，雖罔講的毋是原汁原味，毋過上無會當讀著思想的原味。",查埔的佮查某的啥人愛讀冊？,查埔的,查某的,兩个攏愛,看袂出來
7872537,"男：你一直繩手機仔，閣掛耳機，敢是最近有啥物特別精彩的影片？
女：毋是，我咧耍手機仔的音樂電動，愛綴音樂的節奏做相對應的動作。
男：聽起來敢若足趣味的，我敢會當試看覓？
女：會使，毋過你愛共我推薦一寡好看的電影做交換。
男：當然無問題，這馬會當來教我按怎耍音樂電動矣袂？",請問這位先生欲愛啥物？,伊想欲耍音樂電動,伊欲看趣味的影片,伊想欲買耳機,伊欲看電影
7882537,"男：王太太，今仔日無放假，恁查某囝哪免去學校咧？
女：喔﹗阮查某囝申請「佇厝內自學」，所以免去學校上課。
男：「佇厝內自學」？是啥物意思？若無去學校，囡仔是欲按怎學習？
女：「佇厝內自學」，就是予囡仔佇厝學習，我會佮查某囝鬥陣討論伊想欲學的內容，上課的時間嘛會當伸勼。
男：聽起來袂䆀，恁這馬欲出去𨑨迌是無？
女：阮這馬欲去故宮，囡仔會當對看展覽的過程當中，學習歷史、建築、器物、美學等等足濟教科書以外的物件喔﹗
男：囡仔幸福，媽媽就較辛苦啦﹗
女：袂辛苦，我嘛綴囡仔做伙享受學習的快樂啊﹗",請問「佇厝內自學」的特色是啥物？,囡仔放假會當佇厝耍。,媽媽會當陪囡仔做伙放假。,媽媽會使免管囡仔的課業。,囡仔上課的時間有伸勼。
7892537,"女：先生，你好。請問有啥物是我通鬥相共的無？
男：我拄才佮朋友做伙登入遊戲，發現登袂入去。
女：我遮先共你鬥確認。……。你的口座攏真正常，請你先確認網路連線敢有正常，可能猶未連線抑是網路設備有故障。
男：我會當上網，只是袂當耍遊戲。
女：嘛可能是防毒軟體所致，請共遊戲加入防毒軟體的「信任的區域」中。
男：會使矣，多謝。
女：免客氣。",請問對話內底的查埔生無法度登入遊戲的原因是啥？,無線頂納錢,無網路連線,無防毒軟體,無加入去信任區域
7902537,A:欲按怎佇網路和自媒體當時行的時代，有所自覺？本期邀請定定佮臺灣少年世代演員合作的舞台劇導演林奕華，閣再提出對臺灣新世代的觀察。B:我看著臺灣傷過頭濟的SNG的新聞，所有的人都手提一支手機仔、袂當無Facebook的年代，咱啥物攏看傷濟矣，所以變甲無感覺，而且每一个人的空間煞變較少，走揣自我認同顛倒建立佇捌人的目睭底。,有關頂面這篇文的敘述，佗一个正確?,台灣新世代走揣捌人的眼光超過自我認同,咱臺灣自媒體真時行的年代，逐个人的空間攏愈來愈濟,臺灣傷過頭濟的SNG新聞，所以每一个人真關心社會新聞,台灣新生代足佮意舞台劇導演林奕華
7912537,阿美族是原住民人口上濟的一族，𪜶的傳統祭典誠濟，不而過一年一擺的豐年祭是𪜶規模上大的祭典，這是一般民眾熟似阿美族文化的窗仔口。豐年祭一方面是為著慶祝秮仔豐收、祭祀祖靈所辦的祭典，也有傳香火的意義。以早阿美族人用嚴密的年齡階層組織來抵抗外族、分配工課、建立長幼有序的概念，佇部落內底所有成年的查埔人攏會編入適合的體制內：濟歲長輩做決策、拍派指揮，中年輩的負責執行佮監督，抑勞動出力的是少年輩來擔當。,請教：阿美族的長輩佇族內的任務是啥？,籌畫決策,聽令行事,執行監督,勞動出力
7922537,講起彼時女媧氏煉石補天的時，佇大荒山無稽崖煉成懸十二丈、見方二十四丈大的石頭三萬六千五百零一塊。彼媧皇干焦用三萬六千五百塊，賰一塊無用，㧒角佇青埂峰跤。,請問女媧氏共無用著的石頭擲佇佗位？,大荒山頂,無稽崖崁跤,青埂峰山跤,大觀園園裡
7932537,"弟：阿姊，我今仔日佇圖書館讀先秦的歷史故事的時，看著冊裡有「五行」思想，請問「五行」是啥物？
姊：你感覺「五行」會是啥物？
弟：「五行」是五種行為的意思--hioh？抑是五條路？
姊：「五行」就是金、木、水、火、土。比論講金屬類就是金。
弟：Hòo，冊裡閣有講著五行的相生相剋，所以我嘛想欲知影「五行相生」是啥物意思？
姊：「五行相生」就是土生金、金生水...。
弟：等一下，你講傷緊，我聽無啦。
姊：好，我講較慢咧，「五行相生」是土生金、金生水、水生木、木生火、火生土。
姊：你閣想欲知影「五行相剋」無？
弟：有夠難--的啦！我無愛矣。",「五行相生」內底無啥物？,土生金。,金生水。,水生木。,木生土。
7942537,"農農：阿義，我吃kah規箱蘋果，無一粒是甜的。
阿義：今年的果子產量無舊年的濟，品質嘛無舊年的好。
農農：大概是氣候毋著，風無調雨無順哪，毋知影其他果子敢嘛仝款有這款問題？
阿義：這可能愛問市仔的水源伯，伊是果菜大王。等咧，咱抑是先共這箱食予了才講好矣！。",請問這段對話主要佇咧講啥？,今年的蘋果無甜,水源伯是果菜大王,這箱蘋果阿義食袂完,蘋果產量傷濟
7952537,提拉米蘇是義大利的知名糕點。先用濃縮咖啡佮馬沙拉甜酒調做咖啡酒，搵澹手指餅抑是雞卵糕了後鋪佇下底，抹一層混合馬斯卡彭tshì-suh、卵仁、糖的醬，再抹一層bah-tah抑是tsioo-kóo-lè-tòo幼仔。 義大利文的提拉米蘇有「共我𤆬走」的意思，紮去的毋但好滋味，閣有甜蜜佮幸福。因為伊有咖啡、甜酒、糖佮tshì-suh，食了會予人滿滿的幸福佮甜蜜的感覺。,請問下面選項中的材料，佗一項袂用佇這馬的『提拉米蘇』內底？,ēsi̍rhpūlésooh,卵仁,芋仔,甜酒
7962537,電影比悲傷較悲傷的故事，劇中主角張哲凱佮宋媛媛兩人對高中失去厝內人了後，就成做彼此上親密的朋友、唯一的親人，in相疼相親，煞毋是愛人，干焦因為哲凱不定時夯起來的疾病予伊毋敢承諾，其中一句經典電影對白予人印象誠深：「愛情若是有才調解釋，按呢這世間就袂有人因為按呢來咧痛苦矣。」,這句經典台詞是啥物意思？,愛情就是按呢無法度去解說,愛情就是會予人歡喜予人憂愁,愛情就是一場騙局,愛情就是全世界
7972537,查埔：阿媽，你這擺的血糖有降落來喔！這站仔敢有咧做啥物運動？ 查某：嘛無特別咧運動呢！我最近就咧照顧阮孫仔，這个囡仔共我黏牢牢，閣無時定，逐工干焦無閒這个囡仔，就忝甲，一定是按呢才降落來的。   查埔：啊伊是幾歲的囡仔啊？                  查某：伊才兩歲，猶真細漢，𪜶老母離家出走，啊老爸閣予人掠去關，干焦會當靠我來共伊照顧啊。而且伊閣真無時定，哎！誠忝喔！     查埔：雖然講是家己的孫仔，我看你嘛莫傷忝呢！食食、睏眠也是愛注意，啊運動量消磨佇逐囡仔頂懸應該就有夠矣，毋過猶是愛避免受傷，畢竟你嘛有歲矣。,關於著這个查某的運動，下面的講法佗一个正確？,這个查某請教這位先生欲按怎運動。,這个查某的孫仔欠運動。,這个查某佮囡仔攏無愛運動。,這个查某用照顧囡仔來代替運動。
7982537,"男：王太太，今仔日無放假，恁查某囝哪免去學校咧？
女：喔﹗阮查某囝申請「佇厝內自學」，所以免去學校上課。
男：「佇厝內自學」？是啥物意思？若無去學校，囡仔是欲按怎學習？
女：「佇厝內自學」，就是予囡仔佇厝學習，我會佮查某囝鬥陣討論伊想欲學的內容，上課的時間嘛會當伸勼。
男：聽起來袂䆀，恁這馬欲出去𨑨迌是無？
女：阮這馬欲去故宮，囡仔會當對看展覽的過程當中，學習歷史、建築、器物、美學等等足濟教科書以外的物件喔﹗
男：囡仔幸福，媽媽就較辛苦啦﹗
女：袂辛苦，我嘛綴囡仔做伙享受學習的快樂啊﹗",請問王太太認為囡仔去故宮會當學著啥物？,去故宮通印證教科冊學著的物件。,去故宮通陪囡仔散心。,去故宮會當學中國古早的歷史。,去故宮會當買展覽品。
7992537,"

女：你頂改有講著佮意食芋泥，我這幾工拄好看著和芋泥有關係的故事。
男：遮拄好，講來鼻芳咧。
女：聽講芋泥捌為林則徐向阿啄仔報仇。林則徐去廣州禁煙，當當時英美等駐中國的領事想欲予林則徐落氣，就佇食飯的時準備冰淇淋，林則徐看著衝煙的的冰淇淋，叫是真燒，就用喙歕歕咧，才食入去。阿啄仔看了笑咍咍。後來林則徐回請各國領事的時，特別準備八寶芋泥，拄做好的芋泥雖罔表面無衝煙，內面煞真燒，幾个阿啄仔食落去了後，才發現芋泥燒甲吞袂落。
男：林則徐真巧。想袂到一齣菜背後閣有故事。這个故事也予我體會著，干焦看表面是袂當理解物件的真相。
女：哇，想袂到一个故事就予你有按呢的體悟。毋知影食物件了後，你閣會有啥物想法？規氣咱小等咧來去南門市場。
男：我這馬就等袂赴欲出門矣。",根據這段對話，in欲去南門市場創啥？,蓄芋仔塗,買冰淇淋,買八寶冰,買八寶鴨
8002537,阿廣仔：阿仲仔，恁室友是毋是共電腦創歹去矣？哪會拍袂開？阿仲仔：伊無共電腦共創歹，是加密碼矣。廣：好啦，你的電腦借我上網耍一下。阿仲仔：阿廣仔，按呢敢好?你攏共新課程的進度預習好抑袂？廣：我等咧轉去宿舍才看。,請問下列佗一个正確？,阿廣仔猶未預習課程進度,阿廣仔共電腦創歹去矣,阿仲仔的電腦有加密碼,阿仲仔陪阿廣仔上網
8012537,講著美國的拉斯維加斯，大部份的人攏會聯想著賭城，不而過對較少年的觀光客來講，除了小跋一个仔筊以外，猶閣有啥物會當唌𪜶咧?特別推薦身體勇健閣想欲探揣大自然的旅客來紅岩峽谷國家野生生物保護區，欣賞大自然的鬼斧神工；另外若想欲較輕可的行程，會當坐豪客摩天輪，享受恬靜的高空夜景。,有關美國拉斯維加斯，有佗一寡毋是本文中推薦的景點？,筊間,野生保護區,摩天輪,百老匯
8022537,A：我去予人辭頭路矣，這馬著愛閣揣新的穡頭來做。B：這馬各行各業失業的人真濟，阮公司就算講有工課，工資嘛無蓋懸。A：我真𠢕算數，捌做過進口佮出口的業務，公司的預算，我嘛會當鬥相共。薪水無懸無要緊，我嘛願意做。B：阮拄好咧揣會計，佮你的經驗真相𫝛，我轉去共阮頭家娘問一下，你明仔載先來參加口試，看會當允著這个職位無！,這段對話的意思是啥？,會計的待遇真好,這个人無接受薪水低的職位,這个人捌做過相關的工課,這个人無得著面試工課的機會
8032537,"男生：「青春到底是啥物？」
女生：「青春毋是干干仔指人生某一个時期的名稱，是超越任何具體年歲的一種價值。」",請問查某對青春的看法是？,青春無應該是對年歲來決定的,青春愛飄撇毋過袂使拍翸,青春若走馬墱，予人袂赴欣賞就消失去矣,青春愛大聲唱歌袂使向頭吟詩
8042537,"查埔：餐廳當咧放送的這條歌聽起來誠熟似。
查某：這條歌舊年著著金曲獎，足濟所在會放這條歌做背景音樂，嘛有足濟人會曉唱。
查埔：是按呢ooh，這條歌敢是有得著年度歌曲獎？
查某：毋是，是得著年度專輯獎，作詞人嘛得著上讚的作詞人獎。
查埔：我轉去才揣專輯來聽看覓咧，嘛會研究一下仔歌詞。",請問這條歌是按怎遐有名？,因為得著年度的歌曲獎,因為得著年度的專輯獎,因為作曲人足有名的,因為歌手得著上讚的華語查某歌手獎
8052537,"母親：大藝出國讀博士真予人煩惱呢，伊抑袂曉煮飯閣袂曉洗衫。
父親：出國讀書是訓練獨立的好時機，男兒志在四方，應當出去看看咧。
母親：做老母的總是袂放心，伊這擺出國上無嘛就三冬五冬。
父親：囝孫自有囝孫福。",請問以下的敘述佗一項是正確的？,大藝真𠢕煮飯佮洗衫,媽媽希望訓練大藝獨立,媽媽掛心大藝一个人出國讀冊,大藝出國是為著欲雲遊四海
8062537,這船仔雖罔有二十三四丈遮長，毋過害去的所在嘛袂少。東爿有一塊，量其約有三丈長短，已經害去，海湧直直灌入去。彼邊仔，嘛佇東爿，閣有一塊，量其約長有一丈，海湧嘛沓沓仔侵入。賰的的所在，無一塊無傷跡。彼八个管帆的煞真頂真佇遐管，只是隨人管隨人的帆，若像佇八隻船頂仝款，互相無咧相關照。,根據這段文章，管帆的人為啥物顛倒予大船的狀況閣加較嚴重？,管帆的人共船仔舞甲四界攏傷跡,管帆的人隨人攏無欲合作,二十三四丈長的船仔管帆的人照顧袂來,管帆的人無認真做工課
8072537,"男：高中欲結束矣，我佮阮朋友想欲留一寡紀念落來，阮欲來做畢業歌。
女：敢有影？恁有夠𠢕的。
男：阮想欲請你鬥相共，你唱歌蓋好聽，阮想欲拜託你來擔任主唱。
女：好啊，感覺誠心適，而且會當佇高中上落尾的時間共難忘的回憶留落來。
男：多謝你，按呢你明仔下暗敢會用來佮阮鬥陣討論歌詞？",請問這个小姐欲創啥？,伊愛準備大學畢業的典禮,伊愛負責寫歌詞,伊欲唱同學寫的畢業歌,伊欲學作曲
8082537,散步是真好的運動，毋過對身體正常的中年人來講，干焦散步，運動量是無夠的。上好愛加寡筋肉訓練，來加強心肺功能，所以，輕鬆沓沓仔走嘛是必要。毋免走偌緊，嘛毋免走偌遠，重點是佇調整喘氣，干焦喘氣調予順序，運動的效果才會好，所以愛看個人的身體狀況，掠一个會當較輕鬆仔走的節奏。,下面佗一項是著的？,慢慢仔走對正常的人無必要。,慢慢仔走毋免管喘氣調節。,拄好程度的慢慢仔走對健康有幫贊。,慢慢仔走對心肺功能無幫贊。
8092537,"阿娘：逐家攏食飽矣，著啥人洗碗啊？頭拄仔是我煮菜，小等咧老爸欲洗衫，郁仔輪著你去洗碗矣!
郁仔：袂用得啦﹗我今仔日有數學、國文作業愛寫，明仔載閣欲考英文﹗
阿娘：毋過，咱已經共逐工的家內事攏分配好勢矣，你著愛先共任務完成了才去寫功課。
郁仔：嗯﹗我的功課遐爾濟，拜託媽替我洗啦!我無想欲拚暝工。
阿娘：洗碗袂了你真濟時間的啦，趕緊去洗﹗",郁仔央𪜶阿娘共伊鬥洗碗的理由啥？,輪阿娘洗碗矣。,郁仔有真濟作業佮考試。,阿娘欲拚暝工做工課。,郁仔驚阿娘受氣。
8102537,"男：我最近咧試講欲按怎作曲，我敢會使請你共我鬥添歌詞？
女：會使是會使，毋過我較早從來都毋捌寫過歌詞，按呢敢有要緊？
男：無要緊啦，這作曲我嘛算講猶是菜鳥仔，咱會當做伙進步。
女：按呢咱就來試看覓先完成一條歌，你最近敢有做好啥物曲無？
男：有，彼是一條關於再會的歌，我是抱著憂愁的心情所寫的，等咧才放予你聽看覓。",請問這位先生是按怎？,伊想欲寫歌詞。,伊是作曲的高手。,伊想欲請這个小姐教伊作曲。,伊寫憂愁的曲。
8112537,"小瑜（女）：網路通訊一工一工咧發達，現代人時行做一个「直播主」，手機提咧就開直播，分享生活的大大細細，經營家己。若是成功吸引著觀眾就有一個月上百萬的收入。
小察：in往往愛有好的創意佮流行的話題，才會當拍精彩的影片唌人的目睭，看來嘛是無簡單。
小瑜：無毋著，這馬直播主濟kah若過河的魚仔，真正有成功的人煞無幾个，時間久來，直播主無創意，就會予觀眾放袂記得。",根據文章講的，選擇正確的答案。,現代人對做直播的人無啥興趣,做直播是一項工課,直播影片會損害人的目睭,小瑜對直播完全無了解
8122537,"甲：你敢有讀過海明威的《老人佮海》？
乙：有讀過。
甲：若按呢你按怎評判伊這个人咧？
乙：我干焦會記得伊興酒佮媠姑娘仔。
甲：《老人佮海》敢有媠姑娘仔？
乙：我建議你加讀一寡伊別本小說，譬喻講《戰地鐘聲》、《戰地春夢》，論真的，他毋是干焦有《老人佮海》彼个佮大隻魚仔相拚的形象爾。",海明威寫過啥物冊？,《老人佮海》,《戰地鐘聲》,《戰地春夢》,攏總著。
8132537,講起彼時女媧氏煉石補天的時，佇大荒山無稽崖煉成懸十二丈、見方二十四丈大的石頭三萬六千五百零一塊。彼媧皇干焦用三萬六千五百塊，賰一塊無用，㧒角佇青埂峰跤。,請問女媧氏是按怎欲鍊石？,補天,坉海,起厝,造橋
8142537,囡仔冊小王子咧講：我彼蕊玫瑰，別人掠準伊佮恁仝款，毋過伊干焦一蕊就較贏恁攏總矣。因為伊是我咧灌沃的。因為伊是我下佇花罩中的。因為伊是我用閘屏保護起來的。因為伊身軀的刺毛蟲是我除去的。因為我捌詳細聽伊的怨嘆，伊的膨風，甚至是伊無欲講話的時。因為伊是我的玫瑰。,所以玫瑰會當代表啥物？,愛情,親情,友情,自由
8152537,"男：妳敢知「四月天」這个樂團？
女：Siáng毋知這个樂團！我足佮意𪜶的音樂。
男：啊，阮小妹予我兩張這个樂團演唱會的門票，伊臨時臨曜有代誌袂當去。妳敢欲參我做伙去？
女：好啊！當時？佇佗位？
男：後禮拜三暗時七點開始，佇台北體育館。
女：彼日我愛做散工到七點，大概袂赴矣。",這个查某囡仔敢會去看演唱會？,會，伊足佮意這个樂團的音樂,會，這个查埔有加的票會當予伊去,袂，這个查埔會佮小妹做伙去,袂，伊下班趕袂赴去演唱會
8162537,"女：迪士尼閣欲推出新的動畫電影矣，這擺的主角聽講嘛是一位公主。
男：迪士尼都為in的公主申請商標矣，閣加捒寡公主嘛是無奇怪。著啊，迪士尼的公主中你上佮意佗一个？
女：我佮意《冰雪奇緣》的艾莎。
男：是按怎你會佮意艾莎？
女：因為伊控制冰雪的能力真厲害，而且嘛是一位毋免王子拯救的公主，顛倒是妹妹對伊的疼予伊的心牆溶去，姊妹兩人最後同齊面對困難，我感覺這是真特別的故事。
男：艾莎和安娜之間的感情有影真予人感動。",請問這个小姐是按怎？,伊佮意予人救的公主,伊較佮意安娜,伊佮意艾莎佮安娜的故事,伊袂看迪士尼的電影
8172537,阿罕布拉皇宮起佇咧有濟濟濟樹木的山頂，是佇「黃金時代」所留落來的產物，起造真幼路、雅氣不(put)俗(siok)，伊的媠hőng呵咾甲會觸舌，佇做工誠幼的皇宮內底，𥩴一座卡洛斯五世的文藝復興宮殿，行入去的時袂輸傍伊消失的東方廢墟咧宣告伊的權力佮征服。阿拉伯式的宮廷花園閣較親像天堂的花園，彎形噴泉終年袂斷，一年四季五花十色，若像眾神花園，媠氣攏袂退！,根據上文的敘述，下面佗一項是著的？,阿罕布拉皇宮是黃金時代所起造的,宮廷花園當中只種植玫瑰花，象徵眾神的獨尊驕傲,摩爾人選擇將皇宮起佇海墘,卡洛斯五世佇咧阿罕布拉皇宮內底
8182537,"A：最近有誠濟畫展的題材參社會寫實片有關係，畫家想欲來挑戰傳統文化的觀念。
B：我認為傳統文化一定有伊專門的表現方式，總是現代的少年家應該是較佮意去探討社會議題。",請問這兩人的對話內容無包含下底佗一个？,畫展的主題,畫家想欲傳達的信息,少年家興討論社會問題,畫圖的手路佮風格猶是以傳統文化為主。
8192537,兒童節是為著欲宣傳「保障兒童權利」、「反對苦毒囡仔」佮「反對毒害兒童」等目的來設立的。1954年12月14日，聯合國教科文組織定11月20日成做世界兒童節，鼓吹所有的國家建立一个屬於兒童的節日，頭起先是為著欲促進大人佮囡仔的交流，紲落來是欲愛眾人增進兒童的福利，確立聯合國憲章保護兒童的目標。咱臺灣的兒童節就共改佇咧四月初四。,請問是按怎會有兒童節？,為著欲促進大人佮囡仔會當互相了解,為著欲保障兒童的福利,為著欲反對苦毒兒童,為著欲宣傳「保障兒童權利」、「反對虐待兒童」佮「反對毒害兒童」遮的理念。
8202537,佇氣派閣古早的教堂抑是歌劇院內底，定定會看著一台足大台的管風琴峇峇安佇壁堵。佇基督教，管風琴是非常重要的樂器，尤其是佇彌撒等儀式，總是以管風琴演奏莊嚴的神聖樂曲。管風琴是世界上體積上大的樂器，佇18世紀進前大多數是和教堂佮歌劇院做伙來起造，結構密實。一直到10世紀，才開始有人佇工廠試生產管風琴。遮的佇工廠組裝的管風琴，音色一點仔都無輸予傳統佮建築做伙完成的管風琴，所致這種管風琴沓沓仔普及佇教堂內底。,請問啥物歌曲特別愛管風琴來演奏？,輕快活潑的歌謠,逐家攏真熟的民歌,神聖莊嚴的宗教歌曲,風行世界的搖滾樂
8212537,日本有一个對查某囡仔誠好款待的節日，號做女兒節。對受邀請的人客來講，通常愛佇3月初3前三禮拜的奇數日上門送禮，送禮的時較濟會揀桃花、佮女兒節有關的𨑨迌物仔抑是和菓子去慶祝。去這種場合的時陣，人客愛盡量穿色水豐富的服裝，來配合喜慶的氣氛。回禮通常佇女兒節後一禮拜寄出去，送的是節日咧用的組合。像遮爾厚工閣費氣，過節了後閣愛回禮的風俗較濟是頭擺的時，了後的女兒節就是佮厝--的做伙慶祝矣。,請教：佇查某囝節的時陣，上門的人客愛紮啥物伴手？,おにんぎょう/布尪仔、生花球、tsioo-kóo-lè-tòo,胭脂、新衫、袚鍊,桃花、查某囡仔的𨑨迌物仔抑是『和菓子』,生花球、tsioo-kóo-lè-tòo、袚鍊
8222537,查埔:昨昏青光眼樂團的演唱會足精彩的，佇現場的感受就是無仝款，『詠情歌』是我昨昏上愛的一條歌，花仔啊你咧?           查某:昨昏予我感覺上蓋好聽的是臺語歌曲，我平常時無咧聽歌，叫是講𪜶干焦會唱華語歌爾，想袂到連臺語歌嘛唱，我佮意《走走跳跳》這條歌。   查埔:《走走跳跳》是臺語查某歌手青風的歌，你會當去聽原來的版本。                  查某:若按呢，你感覺啥人唱的較好聽?           查埔:𪜶攏有家己的特色,對話內底的查埔感覺《走走跳跳》這條歌啥人唱了較好聽?,青光眼樂團,青風,伊家己,攏有𪜶的特色
8232537,"下面是揣旅行社代訂個人旅遊行程愛注意的事項：
1.注意旅行社所販賣的內容、退改限制、手續費、服務條例等等規定。
2.短期票券、隨訂隨出的電子票，旅行社佇賣出去了後就無接受取消退票，佇欲買進前就愛考慮予清楚。
3.訂「機kah酒」、票券等等產品，無予旅行社安排旅遊行程，消費者通斟酌家己所愛投保的旅遊平安保險佮海外醫療保險，加添旅遊安全的保障。
4.愛共佮旅行社的交易佮溝通往來紀錄保留予好勢，若有起消費糾紛，通來申訴，好保障家己的權利。",請問「機加酒」代表啥物？,機票佮酒類,機票佮酒店,機票佮喜酒,機票佮壽酒
8242537,"甲（男）：恁決定欲上彼隻船仔矣喔？
乙（女）：我想，你講的是彼隻哥倫布號著無？
甲：是啊。
乙：阮拄才簽約矣。
甲：敢共恁的靈魂嘛簽簽落去矣？
乙：共啥？
甲：啊，凡勢恁無靈魂啦。無要緊，我知影足濟人就是無靈魂；祝𪜶一帆風順，𪜶顛倒過了閣較好。靈魂是馬車的第五个輪仔啊。",查埔人是按怎形容靈魂？,毋是逐个人攏有發覺靈魂這件代誌。,靈魂是馬車的四个輪仔。,有靈魂才會當簽約。,哥倫布號買靈魂。
8252537,〈島嶼天光〉是滅火器樂團替日頭花學運寫的台語歌。〈島嶼天光〉佇網路頂超過一百萬人點來聽，足濟參與學運的人，聽這條歌聽甲目屎四淋垂。這條歌佇民主社會中有重要的社會運動代表性，所致伊的搖滾版得著金曲獎最佳年度歌曲。,請根據紹介，揀出著的答案。,〈島嶼天光〉是英語歌,〈島嶼天光〉是咧唱戀愛古,〈島嶼天光〉得著獎項肯定,〈島嶼天光〉是野百合學運期間的創作
8262537,"男：嘿，你看咱訂凱達大飯店啥款？
女：我上網略仔查一下，感覺伊徛的所在袂䆀，毋過蹛的所費我無按遐濟。",這个小姐的意思是啥物？,伊蹛過凱達大飯店,伊想欲一个人靜一下,伊同意訂凱達大飯店,伊無同意訂凱達大飯店
8272537,"男：我有三工愛去外地出差，較無方便連絡。
女：閣較無方便，嘛聯絡會著啦。",根據對話，請問這个查某講話的時陣，用啥物心態？,查某無認同查埔的講法。,查某無體諒查埔的立場佮狀況。,查埔有苦情，查某逼伊愛照實講。,查某是真無情咧共查埔罵。
8282537,孫富行去邊仔的人，細細聲問：「昨暗船頂唱歌的人，是啥物人？」李甲拄好想欲展家己足內行，就老實講：「伊是北京有名的媠姑娘仔杜十娘。」孫富講：「既然是曲中姊妹，按怎講是規你咧？」公子就共伊佮杜十娘初見面的經過，按怎相好，尾仔按怎欲嫁伊，閣按怎借錢予伊，自頭到尾，詳細講一遍。孫富講：「你𤆬遮爾媠的姑娘轉去厝裡，當然是足歡喜的代誌，毋過毋知影厝裡的人敢會當接受伊？」公子講：「阮牽手毋免煩惱，愛顧慮的是阮老爸的個性嚴格，閣愛一寡仔時間小思考一下。」孫富趁這个機會閣問落去，講：「既然恁老爸無一定會允准，你𤆬這位媠姑娘仔轉去，是欲予伊蹛佗位？你敢有共媠姑娘仔講，敢有佮伊參祥過？」公子目頭結結講：「這件代誌捌和細姨參祥過矣。」,請問根據這段文章，李甲𤆬這位媠姑娘仔轉去，煩惱的是啥物？,牽手毋願媠姑娘仔轉去,媠姑娘仔毋願做細姨,孫富發現媠姑娘仔的跤跡,老爸袂接受這件代誌
8292537,"A：咱社區遐來足濟警察，敢是發生車禍？
B：敢若毋是。聽講是警察接著民眾報案，有人敢若咧賣足貴的假皮包仔佮錶仔。警方真小心細膩咧收集情報，今仔日雄雄共彼棟大樓圍起來，最後總算掠著一個真大型的走私集團。
A：毋過是按怎發現的啊？
B：聽講是有毋知的民眾共𪜶買物件了，感覺遐个人真可疑，就共相關單位檢舉。我看等警察共集團內底有嫌疑的人攏掠轉去警察局做筆錄了，案情會閣較清楚。",請問發生啥物代誌？,有車禍事故發生,警察掠著賣假商品的人,買假貨的人去予人掠著,買著假貨的民眾來警察局做筆錄
8302537,A：「葉--的，咱來複習四季的花草，春天有桃花、櫻花、杏花，熱--人有荷花、茉莉花。」B：「換我，秋天有菊花、桂花、楓仔樹葉，寒--人有梅花。」A：「好，共你考一下，杜牧的詩，遠上寒山石徑斜，白雲生處有人家。停車坐愛楓林晚，霜葉紅於二月花。這是啥物季節？」,請問杜牧這首詩是佗一个季節？,春,夏,秋,冬
8312537,請聽下跤這一段報導，來回答下面三个問題。聯合國表示，只要全球減少二十五%的糧食浪費，就會當予地球頂懸所有个人食飽。每一年生產出來的食物內底，有三分之一略約十三億噸的食物無彩去，其中包括四十五%果子菜蔬、三十五%魚仔類海產、三十%五穀類、二十%的牛奶產品佮二十%的肉品。也就是講有人清彩浪費這寡食物的時陣，嘛有七億的人咧枵腹肚。浪費食物的原因誠濟，一種是佇運輸的過程中間，食物無法度避免的損失，毋過另外一種是真正的浪費，可能是消費者買傷濟煞食袂了，抑是講這寡賣食物的所在因為食物的外口皮較歹看，就共𪜶攏擲掉。報導中有講著，有能力會當買愈濟的人，顛倒擲掉愈濟。糧食浪費上嚴重的國家分別是美國、加拿大、澳洲佮紐西蘭，消費者買的糧食有三十九%予人浪費掉；紲落去是歐洲，三十一%糧食予人糟蹋浪費。愈有才調買物件的人，擲挕捒的就愈濟。非洲國家大概干焦浪費五％-十六％會當食的物件。目前有的國家政府開始規定超市共賣無了的食物捐予其他的需要的人，希望按呢會當減少食物浪費。,根據文章的內容，是按怎超市會共食物擲掉？,無鮮,歹食,賣袂了,食物外口皮歹看
8322537,"查某：你敢願意加入阮的樂團？阮當咧招新的成員。
查埔：但是我袂曉gih-tah嘛袂曉拍鼓，敢通？
查某：毋過你會曉彈鋼琴，會使操（tshò）琴。相信我，你有才調做上𠢕的操琴師。
查埔：毋過我學的是古典樂，親像巴哈佮貝多芬，我毋捌咧彈流行歌仔。
查某：你已經有基礎矣，阮會閣倩專業的老師來指導。",請問這位小姐想欲創啥？,伊想欲邀請這位先生加入樂團,伊想欲揣一位專業的鋼琴老師,伊想欲彈奏巴哈的曲,伊想欲擔任樂團的操琴師
8332537,"甲（男）：舊年游泳池二、三月無開放是無，運動館有照常開放？
乙（女）：是啊。
甲：敢是因為水溫不夠懸的關係，所以就無開放？
乙：毋是，是因為來的人客不夠濟，考慮著營運成本，所以就無開放。
甲：啊今年天氣較燒熱，若是來泅水的人額夠濟，敢就會開放矣？
乙：這就愛看公司的拍算。",今年游泳池二、三月有欲開放無，上尾是啥物人咧做決定？,看天氣。,看公司。,看水溫。,看人額。
8342537,"男：你敢知阮故鄉的人，會按怎對付像你這款欲食毋討趁的罪人無？
女：我足無知。𪜶會按怎對付我這款可憐人咧？
男：共你關踮櫳仔內。無欲骨力討趁的人犯浪蕩罪。假使我是范登先生，我會問你，你有啥物權利通活落去？
女：不而過你毋是范登先生，我免回答你，敢毋是？",頂面所講，佗一个是著的？,這个查埔人毋討趁。,這个查某人毋討趁。,佇查埔人的故鄉毋討趁有罪。,彼个查埔人是范登先生。
8352537,"女：你敢知影彼个長頭毛的查某咧歕的樂器是啥？看起來真特別。
男：你是頭一改觀賞國樂樂團的演出著無？彼是笙，佇國樂樂團時常看會著。
女：彼看起來是用真濟金屬管組成的，我頭起先閣叫是是西方的樂器。
男：這是改良了後的笙，以前傳統的笙是用竹仔來製作的。
女：原來是按呢。",請問這个小姐欲創啥？,伊想欲參加國樂劇團,伊想欲用竹仔製作笙,伊毋知影笙是啥物樂器,伊咧向這位先生解說笙是啥物樂器
8362537,對咱出世彼霎，苦難，就親像枵餓的虎直直咧共咱逐，死亡，就像一隻兇猛的獅，直直踮懸懸山崁的尾溜咧等待，日時和暗暝輪替，若像烏白鳥鼠，直直咧出力咬咱暫時徛起的生活樹，總有一工咱會落入去獅子的喙。既然知影性命中上䆀的情景是死亡，唯一的路，就是安然享受樹頭甜蜜的果子，然後安心歇睏，好好仔享受你踮世間的每一分每一秒。,請問這个人生寓言的故事共咱講，佗一款動物就敢若死亡仝款一直咧等待咱？,烏鳥鼠,白鳥鼠,虎,獅
8372537,對真濟人來講，阿里山差不多通講是嘉義的代名詞。毋過，嘉義毋但干焦阿里山，還有樹仔茂㽎㽎的嘉義公園，園區內底閣有大大龐的射日塔、孔子廟。射日塔原底是日本的神社，後來改做忠烈祠，因為拄著火燒hőng燒kah了了，政府就重新翻修做射日塔。塔的外表模仿神木，塔頂做成嘉義市市花「艷紫荊花」，塔的頭前閣有一座雲豹的像，不止幼路，通講是嘉義市的地標。,請問這是關於啥物的文章？,嘉義阿里山,嘉義射日塔,嘉義的羌仔虎,嘉義孔廟
8382537,台灣的好食物往往會去佮傳統節日相牽連，五月節食粽，中秋節食月餅，冬節食圓仔，過年著愛食各種的年菜。啊遮的好食物攏有仝款的特色，就是熱量真懸，但是攏足好食的，而且閣較重要的，食物是代表節日的人文意義。,現代人應當按怎樣來看待傳統的節日佮好食物？,節日的好食物熱量傷懸，莫食。,節日的好食物平常時就食會著，已經無啥意義矣。,逐个節日攏愛加食寡好食物。,節日的好食物毋若提供食的功能爾爾。
8392537,"查某：你感覺我欲當時來訂去花蓮的車票？
查埔：敢毋是愈緊愈好？早慢著愛訂。",請問查埔人是啥物意思？,橫直一定有票,傷晏凡勢就無矣,攏好啦，我無差,冗早訂較好
8402537,傳說關聖帝君是三國時代的關羽，伊手夯青龍偃月刀，跤騎赤兔馬飄撇的形，深深刻印佇真濟華人的心肝頭。另外，佇台灣的社會，軍人警察嘛會祭拜關公。,有關著關羽的描述下面佗一个毋著？,手夯青龍偃月刀。,騎赤兔馬。,聽講關聖帝君是關羽的化身。,關羽生前是文官，死後才成做武神。
8412537,民眾愛唱歌，不管是平常時仔隨意唱兩三句抑是朋友招招咧去KTV做伙唱，甚至有的人閣佇厝--的鬥伴唱機唱kah歡喜。業者就相準商機推出相關商品佮服務，首先是藍芽無線mái-kuh，兼有放音樂佮mái-kuh的功能，透過藍芽連接其他設備，就通行到佗就唱到佗。另外佇街仔路抑是百貨公司也有電話亭KTV，用細細間包廂的形式來輕鬆享受KTV的氣氛，是橐錢的，一首大概仔30~50箍。,請問電話亭KTV是按怎收費?,用時間長度,歌曲的數量,用人頭計算,免錢
8422537,明斯基講著：「一幅偉大的畫圖作品，伊的藝術性毋是佇某一个單一的理念中央，嘛毋是佇排列色角的技巧內底，是囥佇咧作品中逐个組成部分之間偉大的關係中間。就敢若畫圖的時烏白亂皂仝款。重要的是咱予伊成做啥物款。」,請問根據本文，下面描述佗一个是著的?,畫圖作品伊的藝術性佇咧單一的理念中間,好的畫圖作品佇逐个組成部份內底,好的畫圖作品存佇排色角的技巧內底,偉大的畫圖作品，就敢若畫的時烏白亂皂仝款
8432537,全國的教師工會拍算集合教師進行一場大罷工。罷工的原因主要是因為教師的辦公時間傷長、月給傷低、班級學生人額傷濟、教學的經費佮學習資源傷少。足濟老師攏有參與這場罷工，希望會當有所改變。上尾學校干焦同意共大班變細班，毋過其他要求攏無明確的答案。,請問這場罷工的結果是啥？,做工課的時數減少,月給增加,班級人額減少,增加教學經費的補助
8442537,蕭伯納說：做婊賣肉毋是因為查某人地位低抑是男性豬哥，顛倒是散赤、過勞、予人譬相的查某人，𪜶內底上慘的，予人逼出去賣肉才會當予身體佮靈魂保持做伙。毋過這个社會予伊的另外一種選擇，嘛是無道德的。任何看袂出這種生活嘛是無道德的人，攏是無藥通醫的人矣。,請根據文章，選出正確的答案。,做婊賣肉是因為查某人地位較低。,白痴才會去出賣身體。,有的人予人逼出去賣肉才會當活落去,賣肉是因為查埔人豬哥
8452537,"男：你敢有咧看這站當衝的宮廷戲——延禧攻略？
女：當然嘛有。這是最近定著愛看的戲齣。我足向望家己會當生活佇氣派的紫禁城內底。
男：若無，今年歇熱咱來計畫一逝中國古早時的旅行？
女：哇！聽起來足趣味！向望我會當佇遐搪著恬恬仔守護我的傅恆。
男：莫日時咧陷眠！雖罔離歇熱猶不止仔久，趕緊計畫行程較有影！",根據頂面對話，下底佗一項正確？,延禧攻略無咧流行矣,𪜶計畫歇寒去旅行,𪜶決定隨時起行,In欲做伙去旅行
8462537,"查埔：聽講你佮恁翁是佇咧旅行的時陣熟似的？
查某：無毋著，阮佇土耳其的棉花堡相拄著，煞落來才開始交往的。",請問這个小姐是咧講啥物？,伊佮伊的翁婿攏足佮意棉仔糖,伊佇土耳其熟似這馬的翁婿,伊佮伊的翁婿攏足佮意旅行,伊佮伊的翁婿做伙去土耳其旅行
8472537,苗栗通宵虎頭山頂，有一座日俄戰爭紀念碑，傳說是日軍佇遮調查俄軍軍艦的動態，來戰贏俄國。這塊碑原底的字雖然予人拊去，改寫做「台灣光復紀念埤」，干焦砲管佮船碇的造型留落來。除了來遮遊覽，敢是嘛愛想看日俄戰爭的結果，竟然佮台灣有關係，這嘛共咱提醒愛去重視國際局勢的變化萬千。,根據本文，下面佗一个描述正確？,台灣無法度共家己囥佇世界局勢之外。,日本拍贏甲午戰爭了後，起虎頭山日俄戰爭紀念碑。,虎頭山日俄戰爭紀念碑是佇桃園虎頭山頂。,虎頭山日俄戰爭紀念碑保存良好，無任何破壞。
8482537,"女：請問你敢是量測單位的人？
男：毋是呢，我是畫家。因為我愛畫圖，所以來畫車頭。
女：喔，這罐咖啡請你。我掠準你是頂頭派來的量測人員。
男：多謝你。
女：你敢四界畫圖？
男：是啊。我欲共台鐵有特色的車頭都走一逝，用畫筆來紀錄。",請問下面的選項佗一个是正確的？,這位先生共小姐討咖啡啉。,小姐請這位先生啉咖啡。,這位先生問小姐佗位有咧賣咖啡。,這位先生請小姐啉咖啡。
8492537,請各位觀眾注意，請毋通紮任何氣味較重抑是較傷燒的食物入去影廳，進入影廳嘛禁止食酒。進入影廳了後，請會記得共你手機仔調整做靜音的模式，較免影響其他的人去觀賞電影。若觀影的過程中有任何身體的無爽快，請共工作人員講，𪜶會協助處理。若電影放送的過程中有任何意外發生，毋免驚，咱按照工作人員的指示，對頭前倒手爿的出口佮後壁倒手爿的出口離開就會使矣。,請問這篇公告會出現佇啥物所在？,運動埕,教室,戲院,食飯間
8502537,(新生入學。場景：某幼稚園查某囡仔佮老爸)查某囝：「爸爸！我無愛讀幼稚園，我欲留踮厝裡耍。」老爸：「麗涵上乖，妳佇遮會熟似新老師，嘛會熟似足濟小朋友，遮的tshit-thô物仔比厝裡較好耍喔！」查某囝：「我無愛！我無愛！我無愛！我愛媽媽！」老爸：「莫哭！莫哭。妳看教室外口siáng佇遐？媽媽佇啊，毋但媽媽，妳看阿媽，阿姑，小妹閣有阿公。有看著無？阮逐家攏佇教室外口陪妳做伙上課，好無？」查某囝：「我無愛熟似小朋友，我愛媽媽！」,請教：查某囝為啥物會佇幼稚園大聲哭？,會驚生份的新環境,媽媽無來幼稚園陪伊,想欲熟似新同學,想欲熟似新老師
8512537,"女：阮細漢查某囝最近咧痟Bat man，逐工咧吵欲看。
男：敢是你四歲彼个？阮囝嘛是幾工咧遐講欲拍歹人。
女：若阮查某囝是干焦欲拍歹人就好矣，伊是欲愛Bat man彼隻真phānn的車仔，不管時咧問阮兜當時欲換新車。
男：若買𨑨迌物仔予伊敢有效？我會記得Bat man系列有出相關的𨑨迌物仔。
",請問這个小姐的查某囝想欲愛啥？,伊想欲做這个夜婆俠,伊想欲siak-phānn的車,伊想欲超人𨑨迌物仔,伊想欲菝仔
8522537,"安安：瑪莉，阮這馬佇西門站等你，你當時會到？
瑪莉：我咧坐公車，拄經過台大病院，就欲到矣。
安安：電影欲出戲矣，這齣國片若像足衝的。導演是吳念真。
瑪莉：聽講這齣國片已經足久矣，這馬重新製作放送，希望我會赴到位。
安安：好，你到戲園門口才閣敲電話予我，小等見面。",請問𪜶拍算創啥物？,製作電影,坐公車,看電影,看電影導演
8532537,"女：逐年熱天，台北植物園的荷花大開的時，會唌真濟人去欣賞。
男：荷花佮蓮花有啥物無仝？
女：荷花就是蓮花，除了通觀賞以外，蓮花規欉攏有利用價值。
男：我知影蓮子通食，四神湯抑是銀耳蓮子湯內底攏有蓮子，毋過毋知影蓮子有啥物功效？
女：蓮子有豐富的卵白質、維生素、鋅、鎂等元素，通改善胃腸、排解壓力、穩定情緒、幫助睏眠。蓮子中央的蓮心苦苦，通泡茶，有清熱瀉火的
功能。
男：我毋知影蓮心嘛有功用。蓮藕嘛會當食，蓮藕排骨湯、糖醋藕片、炒藕片攏真好食。蓮藕敢嘛有療效？
女：蓮藕有纖維質、礦物質，通補充營養、穩定血壓、預防心血管疾病。",這段對話的重點是啥？,討論佗位會當欣賞蓮花,介紹蓮花的食用價值,介紹蓮花豐沛的菜色,討論蓮花佮荷花的差別
8542537,"親愛的貴賓你好：本館戶外水樂園原本定佇二空一九年二月初八欲進行例行的保養維護，
毋過為著因應過年連假的需求，戶外水樂園佇二空一九年二月初八會照常開放。
連假期間遊戲區、掠龍、吧台攏照常開放，獨獨室內溫水池猶咧整修中。
敬祝各位貴賓，
佳節歡喜！",請問下面佗一个選項上正確？,過年期間水樂園無開放,二月初八原本無欲開放,連假的時水樂園欲養護,飯店逐項設備攏會使用
8552537,"查某：我今仔日對菜市仔買割包的皮轉來，i̋ng食割包。
查埔：敢有特別咧做節？無哪會欲食割包？
查某：照講台灣的生理人會佇舊曆逐個月初二、十六拜土地公，叫做「做牙」。逐年舊曆的12月16是一年內面上尾一工拜土地公的日子，號做「尾牙」，這工頭家會請辛勞食飯，慰勞逐家辛苦拍拚。食飯桌頂會攢割包，共滷肉、鹹菜、塗豆麩𩛩入去生做若錢袋仔的割包，表示錢袋仔滇滇。
查埔：我會記得做囡仔的時陣攏共割包講是虎咬豬，我的虎咬豬無𩛩塗豆麩，我愛食鹹菜，毋但滷肉，有當時仔我嘛會𩛩煙腸。
查某：割包會號做虎咬豬是因為伊生做親像虎的喙，內面咬一塊豬肉，象徵共歹運食了了，來年萬項攏順利。
查埔：既然割包有錢銀滿滿、順順利利的意思，我定著愛加食幾粒仔。",查埔人食的割包內容佮一般人食的有啥物無仝？,伊食的割包會𩛩滷肉,伊食的割包會𩛩煙腸,伊食的割包會𩛩鹹菜,伊食的割包會𩛩塗豆麩
8562537,"爸爸：小明，你欲去佗位﹖共我過來，你講，你是按怎共頭毛染甲按呢﹖
小明：按怎hioh﹖我感覺真好看啊!我早就想欲共頭毛染做藍色的矣﹗
爸爸：啥人准你狡怪的﹗你明仔載就去共我共頭毛的色染轉來。
小明：我毋管，我就愛按呢﹗我已經大漢矣，愛染啥物色是我的自由，我這馬欲來揣朋友𨑨迌囉﹗
爸爸：真正是毋成囝，愈大漢愈不受教。",阿明面對阿爸的教示，伊用啥物態度回應？,真聽話。,順老爸的意。,完全接受。,忤逆。
8572537,"A：你的面紅絳絳，敢是感冒矣?
B：我早起去健身房練身體，中晝去走標，欲暗仔閣去拍籃球，身體不止仔健康咧。
A：抑是你有去食著啥？面紅甲若一粒紅卵咧。
B：我透早食三明治，中晝啉牛奶，食水餃，腹肚攏無各樣啊。
A：抑是你有抹啥物保養品？
B：對矣，敢會是因為我共拄買的茄紅素精華霜摻粉底液抹佇面裡?",請問查某囡仔面變紅的原因是啥？,食歹腹肚,流鼻水,抹保養品,泅水
8582537,阿萍：阿偉，咱來去苗栗𨑨迌好無？阿偉：遐敢有啥物好耍的？阿萍：咱會當去看客家花布，我頂改看著客家藍衫的款式，色水佮花草攏誠優雅！阿偉：彼是按怎做的？阿萍：敢若是人用手工共咱台灣特有的藍草當做染料𪐞染佇衫頂懸。阿偉：足神奇的，咱後改來去看覓！,請問𪜶兩个人是按怎欲去苗栗？,看客家藍衫佮藍染,佮意苗栗的藍天白雲,去苗栗挽草莓,看苗栗桐花祭
8592537,年尾仔分散佇各地的出外人，坐公車、汽車、火車、高鐵、飛行機等等的交通工具對一四界陸續專工轉來故鄉團圓。佇日本佮越南，厝裡的序大會佇二九暝分硩年錢予序細。韓國最近這幾年受漢文化界的影響嘛有分紅包的風俗。除了硩年錢以外，二九暝佇咧台灣民間猶閣有送神、炊粿、貼春仔、圍爐佮守夜通宵無睏等等的節目。,請問二九暝會分紅包的國家有佗幾个？,日本、越南。,越南、韓國。,韓國、臺灣。,日本、越南、韓國佮臺灣。
8602537,"男：這條歌真好聽，多謝你共我推薦，落尾才閣麻煩你推薦歌曲予我。
女：你敢有聽我推薦的其他的歌矣？我是咧講彼工傳予你的歌單裡所有的歌。
男：我拍算另工才閣繼續聽，遐的歌敢有按怎--hioh？
女：遮的歌愛做伙聽較好，上好照我傳予你的歌單順序來聽。遮的歌是佇仝一个故事的架構下面完成的，用無仝角色的角度來描述發生啥物代誌，和𪜶的心境。遮的歌愛攏總共聽煞，才會較了解故事的內容。
男：誠特別的描述方式，我這馬就照順序共逐條歌攏聽一遍。",這位先生拍算欲創啥？,伊想欲開始聽歌,伊想欲看電影,伊想欲寫故事,伊欲準備寫歌
8612537,魯達雄雄一拳共bok落去，拄好拍著刣豬鄭的鼻仔頂，拍甲伊血㴙㴙滴，鼻仔歪一爿，煞袂輸開一間油醬店，鹹的，酸，薟，一下攏展出來。刣豬鄭的peh袂起來，彼枝尖刀，嘛擲一爿，喙裡喊講拍了好。,請問根據這段文章，「鹹的，酸，薟」咧講應該是啥？,各種的調味料,各種油品,血、目屎,剾洗人的話
8622537,"男：我想欲坐明仔載頭幫六點十分的公車去左營的高鐵站，中晝十二點敢會當趕到臺北參加會議？
女：應該是會當，公車的時間節二十分鐘，高鐵坐到臺北差不多按兩點鐘。","請問小姐按講這个查埔人對高雄到臺北愛了偌濟
時間？",三點鐘以內,五點鐘以上,兩點鐘,六點鐘
8632537,清代對林爽文事件了後，決心欲起城牆來顧守。清政府派人來台灣府城規劃起城的工事，因為府城的塗質鬆鬆軟軟，起城的石頭真僫搬，尾仔考慮成本就改起塗牆。乾隆年時仔動工，經歷六年，完成清代台灣規模上大、形式上壯觀的城池－－半月城。同治時仔，半月城城樓因為大地動倒去，閣因為風颱雨予城牆毀壞，最後是沈葆楨下令用新塗修補損壞的所在。,本文的主題是啥物？,臺灣府城的經濟規劃,臺灣府城的地質組成,臺灣府城的歷史建築,臺灣府城的軍事教育
8642537,佇克里米亞戰爭的時，南丁格爾積極共英國軍方爭取佇戰地開設病院，來予士兵有較好的醫療護理。伊捌分析堆若山的軍事檔案，顯示佇克里米亞戰役中，英軍死亡的原因是佇戰場外感染疾病，以及佇戰場受傷了後欠適當的護理，真正死佇戰場的人顛倒無濟。南丁格爾佇西元1854年10月21佮38位護士到克里米亞野戰病院工作，成做這間病院的護士長，hőng稱做「克里米亞的天使」，南丁格爾定定佇暗時仔攑燈巡看病房，閣hőng叫做「攑燈女士」。,請問：南丁格爾分析堆甲若山的軍事檔案，發現英軍傷亡的原因主要是啥物？,予敵軍圍起來攻打,遭受敵人雄雄拍過來,佇戰場外感染,佇戰場外感染著病，佇戰場頂受傷了後欠缺適當的護理
8652537,林沖講：「彼人生了啥款模樣？」李小二講：「生做矮鼓矮鼓，面肉白，無啥喙鬚，差不多三十捅歲。彼綴伊來的嘛是無大漢，面紫棠色。」林沖聽著大驚講：「這三十歲的就是陸虞候。彼个潑賤賊，敢來遮害我！莫予我拄著，無就骨肉變做泥！」李小二講：「干焦提防伊就好矣。敢無聽古早人講：『食飯提防哽著，行路提防跋倒？』」,請問根據這段文章，『食飯提防哽著，行路提防跋倒？』是啥物意思？,萬事攏著細膩,食飯勻勻仔食,行路毋看手機仔,食飯行路平常代誌
8662537,網路是誠方便，咱這馬會當透過各種網站，來揀咱出國所欲蹛的飯店然後共注文。毋過咱咧注文的時陣就愛加真細膩，因為有的網站袂直接寫講它伊愛收偌濟的手續費，顛倒是佇落尾欲付錢的時陣才會共真正的價數寫出來，若是無加注意，收著數單的時才會發覺家己加開真濟錢，所以咱佇網路注文飯店的時陣應該要閣較細膩，才袂加了「冤枉錢」。,請問這篇文章的大意是啥？,用網路注文飯店的金額較懸,用網路注文飯店的金額會較低,用網路注文飯店愛看清楚價數,用網路注文飯店毋免掛心價數
8672537,二九暝的圍爐是真要緊的一頓飯，規家伙仔聚集做伙，火爐圍咧，食豐沛的菜蔬，希望佇新的一年平安順利，所以食飯桌頂通常會有一寡固定的料理，譬論講：白斬雞、煎白鯧魚、炒韭菜、長年菜，菜頭魚丸湯等等。遮的菜攏有in的象徵意義。「雞」的台語發音佮「家」仝款，希望家族興旺。魚是「年年有餘」的意思。韮的發音佮「久」相仝，有久久長長的意思。長年菜有長歲壽的意思。白菜頭的台語發音是「菜頭」有好采頭的意思。魚丸抑是貢丸是有團圓的意思，所以過年時仔逐項菜攏愛共食一喙，予家己佇新的一年大吉大利。,根據頂面的文章，是按怎團圓飯欲食菜頭?,菜頭清甜好食,菜頭會使幫助消化,菜頭是當著時的食材,菜頭象徵好彩頭
8682537,表小弟：表姊彼工我徛衛兵有看著你呢。表姊：喔，我咧散步啊！我足佮意去遐那放空那思考。表小弟：彼條路誠青荒，你哪會一个人行？表小妹：我佮意遐的恬靜啊！表小弟：啊毋過遐有真濟的墓仔埔呢。表小妹：只要對𪜶尊重，只是行過，我也無共𪜶攪擾著，表弟你哪著愛驚咧？,以下的敘述佗一个是正確的？,表小弟愛散步。,表姊愛散步。,表姊佇散步的時看見表小弟。,表姊無愛恬靜。
8692537,"女：你好，我看著音樂教室的招生廣告，對烏克麗麗有興趣，請問一期的課程會當學到啥物程度咧？
男：若無音樂基礎的同學，建議先修樂理班，學基礎樂理看譜能力，一期課程通學到掰弦佮基礎和弦的指法。另外阮嘛有賣烏克麗麗，若是買樂器閣報名課程，通有另外的拍折優惠。
女：多謝，毋過我已經有樂器矣，若是干焦報名樂理班佮一期的課程，敢通嘛有優惠？
男：我來問一下，會盡量替你爭取。
女：若是通有拍折，我就隨報名。",下跤佗一項符合這位小姐的行為?,起價,比價,問價數,報價
8702537,查埔:查某囝啊!『維也納』少年合唱團六月欲來臺灣巡迴演唱，明仔載開始賣票，敢欲做伙來?     查某：總算是欲閣來巡迴演唱矣，𪜶優美的歌聲予我袂當共𪜶放袂記得，當然嘛欲來去。       查埔:好，按呢我明仔載來去買票。             查某:爸仔，小等一下！你講演出是佇六月，彼陣拄仔好是我學校咧欲期末考試的日子，我真想欲去，毋過冊會讀袂了。                 查埔:這馬才三月，你就咧講你六月時仔冊會讀袂了，你毋通到時閣上轎才欲放尿，就無這个困擾矣。,照查埔講的，查某以早攏按怎準備考試?,雄狂應變,求神問卦,抄襲偷作手,自暴自棄
8712537,親愛的王先生你好，提醒你講愛注意納年度的會費，請看附件的數單。若過期無交錢有可能會取消你的使用權佮會員資格，請佇期限內繳納規定的費用。多謝你，祝平安。,請問王先生收著啥物資料？,商品訂單,廣告傳單,會員費用通知單,健康檢查表
8722537,學弟：「學姊，歇熱計畫去佗位𨑨迌？」學姊：「參加『印尼大象保育計畫』。」學弟：「彼是啥啊？」學姊：「逐年歇熱攏是國際志願服務的高峰期。早佇三月的時陣，全世界的青年就開始爭取媒合的機會。誠濟較熱門、有名的國家，像講西班牙、法國；抑是講較濟人有興趣的服務主題，像講節日活動的志工、古蹟修復的志工，遮的攏是各國青年爭取的計畫。」,請問學姊參加啥物活動？,古蹟修復的計畫,節慶活動計畫,大象保育計畫,海洋保育計畫
8732537,美國的電影界有一个真特殊的獎號做金酸莓獎，這个獎是模仿奧斯卡金像獎來設立的，逐年會佇奧斯卡獎公佈進前頒發。毋過佮奧斯卡無仝，金像獎的頒獎典禮是電影界的年度盛會，金酸莓獎對某一寡人來講就若惡夢。若是得著這个獎，就是彼年度上䆀的代表。,請問這篇文章的主旨是啥物？,逐个人攏想欲著金酸莓獎。,金酸莓獎是美國電影業界的年度盛會。,金酸莓獎頒發予低路的電影。,奧斯卡金像獎模仿金酸莓獎。
8742537,中國哈爾濱國際冰雪節是一年一擺佇黑龍江舉辦的冬季慶典，是目前全世界規模上大的冰雪節，毋但會當看著各種的冰雕，去趨雪、泅水等等，閣會當欣賞冰球、高速趨雪等等比賽，逐年攏吸引成千萬，對世界各地來的遊客來鬥鬧熱。,根據文章所講的，選上正確的答案,哈爾濱冰雪節內容豐富,哈爾濱冰雪節一年舉辦兩擺,哈爾濱冰雪節真無聊,哈爾濱冰雪節規模無蓋大
8752537,其實，每一个人攏捌有過夢想。有的人是會當莫改變當初的想法，用拍斷手骨顛倒勇的精神來實現伊的夢想；毋過有的人煞清彩就選擇妥協，不斷修正家己，才來失去家己的美夢。,這段文字的主要意義是啥？,夢想是遙遠的,夢想著愛符合真濟條件才有法度實現,有的人會當堅持夢想；有的人半路放棄,夢想有伊的限制性，佮人的眼界有關係
8762537,"A：你好，我敲來確認我的婚禮。
B：無問題，你是後禮拜六欲暗仔舉辦婚禮，地點佇阮飯店520號的房間。你的旗袍已經準備好矣，婚禮的邀請函頂禮拜嘛已經寄出去矣。敢猶有啥物其他需要服務的？
A：我若這馬想欲閣辦一個酒會，差不多愛偌濟錢？
B：請稍等一下，我隨算予你。",根據這段對話，到今，婚禮猶未準備好的項目是啥？,婚禮的地點,婚禮的服裝,婚禮的邀請,婚禮的酒會
8772537,這間私人民宿地理環境足好的 ：面對闊莽莽的蘭陽溪，倚佇規山坪攏茶樹的玉蘭山區，會當拜訪清新閣自然的明池森林遊樂區，嘛會當行入去松蘿國家步道，欣賞松蘿湖秘境，上尾閣到梵梵溫泉浸溫泉，消敨規工的疲勞。,下跤的描述佗一个是正確的？,民宿倚山倚水,旅客蹛入去會當享受好料的,民宿佇明池森林遊樂區內底,梵梵溫泉有提供個人的套餐
8782537,「幽夢影」講：世間若有一个知己，就無遺憾。毋但人按呢，物嘛是按呢。比論講：菊花共陶淵明當做知己，梅花共林逋當做知己，竹仔共王徽之當做知己，蓮花共周敦頤當做知己，桃花共亂世避秦的人當做知己，杏花共董奉當做知己。,請問佗一款植物是林逋的知己？,蓮花,桃花,杏花,梅花
8792537,行佇咧細條路，跤邊有玲瓏古錐的花叢，一个看過有規片金黃色的稻仔田，稻仔田予日落的光線炤落去來閃爍溫暖的光芒，閣過去有山嶺，山佮山中間有條藍色絲仔巾，流落來，這迷人的景色實在媠kah，留蹛佇我內心久久閣直直無欲離開。,請問佇文章內底所用的描述的視野方式是佗一款？,遠到近,近到遠,頂到下,倒爿到正爿
8802537,女：明仔載的行程是按怎安排--的？男：日--時先去西湖邊賞蓮花，下晡去雷峰塔，暗時仔才來去踅清河坊夜市。啊若落雨，佇雷峰塔看日頭落山了著愛轉去飯店矣。女：按呢希望明仔載規工攏是好天。,請問以上對話，會當知影講啥物訊息？,明仔載一定會落雨,無論天氣好抑䆀，𪜶就是欲去雷峰塔,今仔日的天氣真好,就算講天氣真好，伊嘛無欲去踅夜市仔
8812537,創業與治理國家，做生理與插政治，頭前兩項攏通帶予人幸福佮保障。人做企業家，會當搬有運無，透過買賣來趁錢；政治家用仁慈治理國家，照顧百姓扶持弱勢，普天下通好安然徛起。你咧？你的未來欲按怎選擇？做家己才有出路，才有實在的幸福。,這篇文章的主要觀點是啥？,家己決定未來方向才是上理想的選擇,做生理佮創業離袂開政治,治理國家佮做生理仝款重要,干焦家己會當決定欲做生理抑是治理國家
8822537,小偉國中的時陣，真愛拍籃球，定定三五朋友招招咧去逐位的球場拍球。小偉彼陣猶少年，毋知影運動的目的是練身軀，閣較愛追求一寡心適的齣頭，煞毋知，電視內底遐的籃球明星是有練過的，就按呢定定受傷，有當時仔甚至為著拍球佮人起冤家。閣，小偉彼陣嘛愛買貴參參的球鞋，伊共我講，其實，鞋子閣哪會著買名牌咧？像伊這馬愛行路，有當時仔閣褪赤跤呢！小偉國中的時陣，掠準家己偌𠢕，定定佮同學比，sia̋ng跳較懸，sia̋ng摸會著籃板閣搧火鍋，sia̋ng上籃上媠氣，甚至閣模仿喬丹灌籃，其實，灌籃是誠危險，何況小偉才一百七十偌公分躼，哪會著去學人遐濟齣頭呢？閣敢著學會來？小偉共我講，伊彼時一切種種，這馬想起來，較濟是囡仔性閣毋知驚。,拍籃球愛注意啥物代誌？,球鞋敢是名牌的。,比啥物人跳甲閣較懸。,運動的目的是健身。,模仿喬丹的動作。
8832537,西元1913年，美國國會共逐年5月的第二个拜日定做母親節，嘛要求這工逐口灶攏愛掛國旗，表達對母親的尊敬。發起人安娜‧賈維斯的母親在生的時上佮意的剪絨仔花成做母親節的象徵。毋過，後來母親節商業氣味傷重，安娜‧賈維斯成立母親日國際協會，一直到1948年過身為止，直直咧抗議，希望予母親節恢復到單純呵咾母親的節日。,請問既然母親節已經設立，是按怎安娜‧賈維斯閣愛抗議？,因為逐家漸漸袂記得母親節,因為後來母親節的商業氣氛傷重,希望母親節會當擴大舉辦,因為後來母親節傷簡單過
8842537,"女：警察先生，我的錢袋仔予人偷矣。
男：佇佗位hőng偷的？
女：應該是佇夜市仔。
男：你先莫急，內底有啥物物件？
女：有護照、台票、日票佮信用卡，而且我明仔載就欲轉日本矣
男：我先共你連絡辦事處。",請問對話中的小姐是按怎會遮爾著急？,因為袂使買物件,因為無法度坐飛行機,因為袂使敲電話,因為無法度轉去飯店
8852537,面的表情、身軀佮跤手的動作、佮講話攏是表達情緒的方式，而且閣有伊展示的規則。學者捌表示：情緒的表達方式會受著學習佮文化的影響，會變弱、增強抑是用別款的方式來遮閘。,以上這段話主要的意義佮目的是啥物？,情緒的表達會受著學習佮文化的影響來改變,情緒表達是個人自我管理的重要指標,智識濟少佮情緒表達無真密的關聯,情緒表達佮個人、逐家之間的關係誠密
8862537,"男：知影你愛啉咖啡，這是我對非洲坦尚尼亞紮轉來的，當地真出名的咖啡豆仔。
女：多謝你呢，干焦鼻著就感覺足芳的。這攏是非洲足有名的咖啡豆仔，尤其是這包紅色包裝的，你哪會知影這寡仔？
男：這幾包攏是在地的烏人共我推薦的，所以我佇機場免稅店有買幾包仔轉來，遮的咖啡豆仔佇免稅店有夠搶市，我去買的時陣就干焦賰幾包仔爾爾。
女：真濟部落格嘛攏有推薦這寡牌子的咖啡豆仔，我對以早就足想欲買矣，不而過非洲實在傷遠。真多謝你，我轉去會好好仔共啉看覓。",請問這段對話咧講啥物？,免稅店的咖啡豆仔賣甲足好的。,坦尚尼亞的咖啡豆仔真出名。,足少人推薦這个牌子的咖啡豆仔。,這个查埔人到免稅店的時陣閣有真濟咖啡豆仔。
8872537,讀社會教育學系的潘同學，對藝術誠有興趣，佇107年10到11月選擇入去「國立故宮博物院兒童學藝中心」實習，內容除了有兒童團體導覽、教育展示空間經營佮活動助理等等，上主要負責的任務是透過戲劇導覽予小朋友通真緊入去故事內底，創造特別的參觀經驗。,請問有關「國立故宮博物院兒童學藝中心」見習，佗一項是著的?,下跤攏是,見習內容有活動支援,見習內容有戲劇導覽,見習內容有教育展示空間營運
8882537,"親愛的勇者，你好。阮按算欲佇下跤所列的時間內，進行遊戲伺服器的日常維護。佇維護期間，眾勇者袂使登錄遊戲，建議眾勇者提早登出遊戲，避免無必要的損失。　
[維護期間]二空一八年十二月三十　一點～二空一九年十二月三十　兩點
[維護內容]日常維護
[補償內容]勇者之石兩个、高級恢復劑兩个、中級裝備一个
[補償對象]十二月三十的暗時六點進前有登錄的奕者
[補償方試]發放佇遊戲禮物袋內底
[補償領取時間]十二月三十　暗時六點
[注意事項]維護煞了，遊戲著愛下載更新的資料，建議愛佇有wifi的環境中進行
",請問二空一八年十二月三十的一點到兩點是按怎袂使登錄遊戲,因為遊戲欲結束營運,因為遊戲欲日常維護,因為遊戲愛付費申請,因為遊戲欲全面更新
8892537,我有讀過作家逯耀東的散文，講著伊六空年代捌蹛過嘉義，拄著仔會去蘭潭水庫泅水，按呢會使消敨鬱卒。有一冬的歇熱，我走去蘭潭水庫𨑨迌，佇遐熟似一个愛攝影的朋友，我提逯耀東泅水的代誌問伊，朋友講遮禁止落水、釣魚，哪有可能落去泅水？毋過佇以早的時代，敢若有可能--honnh？,作者為啥物到蘭潭去𨑨迌？,想欲家己落去泅水。,想欲證實逯耀東的講法。,想欲佮朋友去釣魚仔。,想欲去攝影。
8902537,"A：這擺參觀展覽的觀眾會當選講欲佮社交機器人對話，抑是佮藻類機器人對話。社交機器人會使佮觀眾進行簡單的社交問答；若是選藻類機器人，得著的回答會是一綰無法度理解的亂碼。
B：你的意思是藉由這个過程，突破咱過去對「溝通」觀念的想法。",根據這段對話，佗一个選項會使做主題?,展覽的主題佮溝通的概念有關係,展覽的主題佮機器人有關係,展覽的主題佮藻類的機器人有關,展覽的主題佮社交機器人有關係
8912537,進入高齡化社會了後，誠濟老大人雖然是懸歲壽，猶毋過無定著幸福快樂，是按怎會按呢咧﹖因為有的序大人身體無好，艱苦病疼，有的序大閣有失智症，包括語言能力、判斷力、注意力等等功能退化。足濟小家庭因為欠人鬥跤手，抑是毋知欲按怎照顧、為著生活著愛做工課趁錢等等各方面的壓力，姑不而將共厝裡的老大人送去外口的安養中心照顧。有當時仔新聞報導會講著高齡化顛倒成做社會的問題，有的照顧者因為堪袂牢不止大的身體佮心理壓力，得著鬱症，所以咱應該開始重視人口老化的議題。,請問人口老化造成的社會問題是啥物?,足濟人長歲壽。,予老人共厝裡鬥趁錢。,四界攏是安養中心。,照顧失智的老人蓋辛苦。
8922537,(旅遊景點場景：榕仔樹跤，兩个厝邊咧開講)女：師兄，借問年假你佮恁師姊按算欲去佗位tshit-thô？男：去佗位攏嘛窒車，今年我佮阮某按算佇厝裡看春節電視節目，順紲唱卡拉OK就好，較袂人kheh人。女：按呢讚！借問恁兩位上佮意合唱佗一條歌？男：阮兩人攏佮意唱日本歌，上愛唱「海濱之歌」。這條是阮阿母在生的時，上捷咧唱的歌，我便若唱這條歌，伊攏會綴咧拍phik。,請教：這位師兄過年按算佮in某去佗位tshit-thô？,去眾人愛的景點,佇厝裡看春節電視節目,佇厝裡看電視、唱卡拉OK,合唱海濱之歌
8932537,"男：你好，我欲查明仔暗飛對重慶的機票。
女：敢你家己一人欲坐？
男：無毋著，干焦我孤人。",這个先生的意思是啥？,伊欲查孤人機票,伊想欲家己駛飛行機,伊欲佮朋友去重慶𨑨迌,伊明仔載欲家己行去機場
8942537,"差役：「緊，共恁兜的查埔攏總交交出來。」
老婦人：「我有三个後生，攏去守城鎮矣，其中兩个囝已經戰死矣。」
差役：「莫囉嗦，緊共查埔交出來。刀劍是無目睭的，你若違抗皇命，是愛刣頭問罪的。」
老婦人：「好心的官老爺，阮兜已經無別个查埔矣，干焦賰一个細漢孫子，請恁較好心咧放阮煞啦！」",請問老婦人閣有幾个後生活咧?,無半个,一个,二个,三个
8952537,"男生：老幼尊卑的倫理字勻佇華人世界是足看重的，所以咱會講「敬老尊賢」。
女生：所以，華人講究職場倫理，家族倫理敢是攏佮這有關？",查某認為華人世界重視職場倫理可能佮啥物有關係？,華人世界講究大細尊卑的輩份,華人世界相信經驗法則,華人世界重視團體比個人較大,華人世界講究團隊合作
8962537,無聲電影，閣號做默劇，是無人共角色配音，嘛無配樂的電影形式。因為無聲音共鬥相共，演員的肢體動作佮表情就非常要緊，放大的動作通予觀眾較好了解劇情。另外，默劇也通佮間幕相配合，透過文字來予觀眾理解劇情。卓別林是無聲電影真要緊的演員佮導演，是世界三大喜劇演員之一。,請根據文章，選出正確的答案。,無聲電影毋免譀呱呱的表演,卓別林對無聲電影有真大貢獻,無聲電影需要配樂,無聲電影無文字
8972537,"女：啊！我閣無血矣。上路尾關的boss真正足強的。
男：我看覓，你的隊伍中無補師，當然一直就hőng刣死啦。
女：有啊！我有安排一个補師
男：這个無算補師，較偏輸出。補師上好是通遠攻kah補血，一方面共隊友鬥補血，一方面閣通鬥攻擊。我建議你改練這个做補師，超過40級了後才共家己和隊友鬥補血加buff，補師不二人選。
女：多謝。",請問下跤關於對話內底查埔講的建議，佗一項毋著？,隊伍中無補師真緊就會死去矣,補師上好是有遠攻能力的，才會當支援其他的隊友,補師只要回血強大就好矣，免要意攻擊能力,補師上好是會當仝時回血閣加強自身能力的魔法
8982537,國家地理頻道對2007年開始推捒關懷生態環境，逐年放送紀錄片閣舉辦地球日活動，落實保護地球的理念。這15冬來塑膠產量加出真濟，已經欲kah歷史總產量的50%，廢棄物管理佮再利用的觀念真需要予眾人理解佮支持。逐年四月的世界地球日攏會舉辦走鏢，結合運動休閒佮健康生活，推廣環保愛地球的觀念！活動地點佇大佳河濱公園，起點是臺北市政府市民廣場，2019年4月28早起6點出發，這是半馬、挑戰組的起點。活動流程以現場公告為準。歡迎民眾同齊來參與！,請問：文章內底有講著地球這十五年來的塑膠產量，已經欲kah歷史總產量的偌濟？,零點五,零點四,零點三,零點二
8992537,女：「我發現你和廷宇真『麻吉』，連襯衫(シャツ)攏穿仝一款型。」男：「你想傷濟啦。買兩領拍五折，阮就做伙買矣。」,請問根據這段對話，兩人襯衫(シャツ)仝款的主要原因是啥？,價數,意向,交情,色緻
9002537,電影“少年PI的奇幻漂流”中描述少年仔佇前往加拿大的半路，in佮in動物園的動物所坐的輪船「奇桑號」因為一場大風雨意外沉落去。佇混亂中間，PI予水手抨去一隻滿是動物的救生船，最後PI得救了後，日本海運公司的人員來到PI的病床來了解狀況。PI照實共講動物的版本：鬣狗共斑馬佮猩猩刣死了後予孟加拉虎刣死，賰PI佮虎佇船頂鬥陣。PI了後就講人類的版本：廚子共水手佮PI的老母刣死了後予PI刣死；鬣狗代表廚子，斑馬代表水手，猩猩代表母親，若是虎就代表PI的獸性本能。,請問佗一種動物代表廚子？,鬃狗,猩猩,花條馬,虎
9012537,以個人學第二外語英文做例，會記得細漢時仔學英文的時，老師無𤆬通予我記持較深刻的文化課題，若是研究者佇新澤西教幼稚園的時也真罕得加入文化的主題，因為學習者年歲的關係，in無法度了解語言文化背後的意義，毋過關係in敢有對這个外語有興趣的關鍵原因，就是這門課阮有做佗一寡心適的活動，而且若是這个活動佇in的語言中有仝款的規則，in就會誠意外閣不止愛耍。,請問學習者對外語有興趣的關鍵因素是啥?,有啥物趣味閣仝規則的活動,有啥物記持深刻的文化的活動,有啥物無仝款規則的新活動,有啥物佮同學做伙耍過的活動
9022537,你敢是欠一个看起來時行閣先進的網頁？阮有豐富的經驗會使共你設計符合品牌形象的網頁介面，甚至閣會使幫你共資料庫的系統做整合，阮嘛有網路行銷的專業，歡迎敲電話聯絡阮好設計工作室。電話：02-1888-2888,這个工作室會當提供啥物服務？,設計網頁介面,電腦設備維修,賣智慧型手機仔,整合廠商供應鍊
9032537,嘻哈音樂源自美國的非裔佮拉丁裔青年，對邊緣次文化提升做新興的音樂型態。這種音樂風格需要伴奏，依照節奏念出歌詞，會當號做饒舌。歌詞以民間的俗語為主，上早是表達政治思想的途徑之一。嘻哈音樂後來影響世界各地，各國的流行音樂會加入饒舌元素。,請根據文章，選出正確的答案。,嘻哈音樂源自非洲,饒舌的歌詞一般人聽無,嘻哈音樂干焦佇美國發展,嘻哈音樂會當表達創作者的政治思想
9042537,佇這幾冬來，咱人的消費習慣改變矣。原本逐家佮意去商場抑是店頭揀選和買物件，毋過這馬大部份攏是透過網路銷售，無啥去店頭矣。有人感覺佇網路買物件足利便，免出門就會當看著各種商品，閣毋免了時間出門買物件，只要佇厝裡等，物件就會送到厝裡。,本段主要的意思是啥？,大部份的人攏是去店頭買物件,網路銷售無蓋利便,咱人的消費習慣佮較早仝款,網路購買的物件會使直接送到厝
9052537,網路的世界無奇不有，你會使家己創一个帳號，佇網路頂發言、交朋友、甚至是投資。全世界虛擬貨幣誠興，價值誠驚人，全世界的人攏會當入去投資，只要用戶透過特定的交易網站將貨幣存佇特定的網路頂，等待時機趁利息。毋過，遮爾濟的利純會予人起歹心，駭客用帳號錢包仔轉數，偷偷仔將客戶的資產偷提走。日本舊年發生虛擬貨幣用戶遭竊事件，致使規百億的日票隨無去。著算講日本已經對虛擬貨幣立法管制，譬如：提懸申請經營平台門檻、用戶採實名制登記、予金融廳直接管理，嘛是袂使避免虛擬貨幣經濟的犯罪事件。,這篇報導主要咧講啥物問題？,日本經濟交易市場,虛擬貨幣經濟犯罪,介紹虛擬貨幣交易的方式,日本立法管制經濟犯罪
9062537,「中華民國版印年畫徵選活動」自1985年創辦，到今34屆矣，因為有國立台灣美術館久年鼓勵製作版印年畫佮創新，伊才會使成做逐冬迎接春節，上蓋有代表性的藝術創作徵選佮推廣活動。,下底敘述，佗一个是著的？,這个計畫鼓勵水彩畫的創新製作,這个計畫第30屆矣,這个計畫由國立台灣藝術大學舉辦,這个計畫成做逐冬迎接春節上蓋有代表性的藝術活動
9072537,電影是咱人佇日常生活中足要緊的娛樂，世界逐國嘛愈重視電影，一个一个舉辦各種影展，希望通來促進電影業的發展。其中義大利的威尼斯影展、法國的坎城影展，以及德國的柏林影展是歐洲三大影展。威尼斯影展是全世界頭一个影展。,請問威尼斯影展特別的所在是啥物？,威尼斯影展佇法國,威尼斯影展是德國三大影展之一,威尼斯影展已經停辦矣,威尼斯影展是頭一个影展
9082537,"甲（男）：有啉酒就千萬毋通去泅水喔！
乙（女）：是按怎？
甲：真濟人就是按呢予水駐死。
乙：詩人啉酒醉了後去撈月娘，普通人應該袂啉酒了後閣去泅水啊！
甲：生份的水域，嘛毋通落去泅水。
乙：是按怎？
甲：海面看起來恬靜靜，毋過水底下的狀況無人知。
乙：普通人應該嘛袂按呢去做啊！定定攏是靠勢家己𠢕泅水的人。",對話內底，查埔人對查某人交代啥物？,泅水了後莫啉燒酒。,毋通去游泳池泅水。,毋通做啉酒的詩人。,啉酒就毋通落水矣。
9092537,"女：拄才的音樂是咧按怎？糞掃車哪會無來？
男：彼毋是糞掃車，彼是我咧練習貝多芬的《予愛麗絲》，拄好是糞掃車會放的曲。
女：我叫是糞掃車來矣，才感覺奇怪，哪會今仔日糞掃車特別早來。
男：歹勢，予你誤會矣。
女：無要緊，後擺練習的時陣先共我講一聲就好。",根據對話，請問這个小姐有講著啥物？,伊目睭金金看糞埽車駛走矣,伊當咧練鋼琴,伊叫是糞埽車來矣,伊要求講這个先生後擺袂使閣練《予愛麗絲(e-lí-suh)》
9102537,"男：宜蘭這个海邊仔哪會有遮濟的刺䲅屍體呢？足恐怖的。in是中毒矣hioh？
女：其實，面前遮的刺䲅，是予漁民挕捒的。漁民佇近海拋網掠魚，遮的細隻刺䲅就綴咧其他漁獲予人撈起來，毋過因為傷細尾，無價值，所以予人㧒角佇遮。",是按怎會有遮濟刺䲅的屍體？,予人擲掉。,予人毒死。,予人刣死,予人賣掉
9112537,"男：我後禮拜欲去東京，我欲改坐香草航空矣。
女：毋過你頂擺敢毋是講欲訂酷航？
男：因為若是我揀香草航空的方案，in會送我二十公斤行李運送，我感覺較酷航會和，所以就臨時改變心意矣。
女：原來是按呢！毋過我感覺酷航凡勢嘛有一寡方案會當揀，你會當卡電話問看覓。
男：袂赴矣啦，我已經落訂矣。
女：好啦，按呢祝你旅途順序，會記得佮我分享你所行踏的所在喔。
男：多謝你，我會加翕寡相片傳予你。",根據對話，是按怎這个查埔臨時改坐香草航空咧？,彼个查某共伊推薦的。,因為伊臨時改變旅遊地點。,因為伊感覺香草航空有閣較濟優待。,因為伊較佮意香草航空飛行機頂面的食食佮飲料。
9122537,"男：旅行的意義到底是啥物？
女：旅行的意義，凡勢自來就毋是為著欲看光景，也毋是為著放鬆，一切的意義就佇咧「走揣」，也就是「過程」。",請推論查某囡仔對旅行的看法是？,欲揣理想當中的桃花源,旅行是佇揣的過程內底發現意義佮趣味,旅行是佮家己心靈的對話,旅行是追求精神的絕對超脫
9132537,"女：最近看《愈來愈愛你》了後就真佮意歌舞片，所以閣揣袂少歌舞音樂劇的電影來看，像《哎喲喂啊》、《舞動青春》，印度寶萊塢系列電影嘛袂䆀。毋知影臺灣有類似的歌舞片電影無，阿國你定定咧看電影，有推薦的無？
男：這類的電影佇臺灣是無蓋濟，我目前想著的是，魏聖賢導演的《PSIMissYou》。
女：我猶未看過這齣電影，多謝呢。",對以上的對話，會當知影臺灣歌舞片電影的數量按怎?,真濟,無濟,毋捌有過,毋知影
9142537,Harry Potter系列電影，是改編英國作家J. K. Rowling的仝名小說，這系列的電影攏總有八齣，是世界歷史以來票聲上蓋gió-toh的系列電影。Harry Potter全世界大時行，起造咱人對魔法世界的想像。十一歲的囡仔會向望有一日窗仔邊出現貓頭鳥，傳送魔法學校的入學通知單。Quidditch是電影裡特殊的運動，引起眾人學樣，美國嘛有人騎掃帚，照Harry Potter的規則辦比賽。準講電影裡的魔法袂佇現實生活裡出現，咱人猶原會當產生美麗的想像。,請根據紹介，選出著的答案。,Harry Potter系列攏總有七齣電影,Harry Potter本底是美國小說,Harry Potter是通世界出名的奇幻電影,Harry Potter裡十歲的囡仔會收著入學通知單
9152537,"A：我欲去踅百貨公司，欲做伙來無？
B：最近我拄稅一間厝，開銷較大，所費誠傷重，可能無啥方便。
A：莫煩惱！最近百貨公司當咧出新品，折扣真濟，有的只要你有消費就有贈品，閣有免費的貨樣通好提，現此時買物件凡勢閣會當省錢咧！
B：我對免費的貨樣閣誠有興趣。按呢免開錢嘛會使呢！",根據對話，這个人尾仔決定欲去的理由是啥？,百貨公司的折扣,無消費提貨樣,百貨公司出新的商品,去消費提贈品
9162537,石敢當是用來辟邪。佮石敢當相比並，「鎮五營」嘛有這種效果。「五營」就是五營將，分別是東、西、南、北和中營，中營是主帥李哪吒太子爺，負責𤆬領各營。五營是咧庇佑逐家，安定地方的神明，信徒相信只要恭請五營將，就會當為地方來除疫消災，鎮邪解厄，永保安康。,請問下跤佗一个是著的？,鎮五營的作用是消除災厄,鎮五營分別是中央、頂頭、下跤、倒爿、正爿營將,鎮五營的主帥是石敢當,鎮五營是一个地名
9172537,"小麗：「小梅，咱來複習節日，第一句是龍船比賽是欲深深紀念屈原的久長冤屈，」
小梅：「我知影，第二句是講，忠烈之魂一去就千外冬哪有閣通倒轉咧？」
小麗：「第三句是講，國破身死現在閣通有啥物咧？」
小梅：「哎！干焦留千古絕唱的離騷佇人世間矣！實在是悲哀。以後過這个節日，我會特別懷念屈原。」",請問𪜶咧討論的這首詩是下跤佗一个節日？,五日節,中元,中秋,重陽
9182537,"甲（查埔的）：你敢有讀過海明威的《老人和海》？
乙（查某的）：有啊。
甲：這个人你感覺按怎？
乙：我干焦會記得伊愛啉燒酒佮媠查某。
甲：《老人和海》敢有媠查某？
乙：我建議你加讀寡伊其他的小說，像講《戰地鐘聲》、《戰地春夢》，窮其實，伊毋干焦是《老人和海》彼个佮大魚捙拚的形象爾爾。",啥物人讀過較濟的海明威小說？,無法度比並,平濟,查埔的,查某的
9192537,對美國、韓國、中國開始，近來電視台真時行推捒一系列的歌唱競賽節目。這類型的節目佇臺灣嘛有足濟觀眾佮意，對早期的校園歌手選秀節目『天天攏快樂』，到尾仔的『非常的偶像』、『成名大道』，以及這馬的『歌聲之王』。這種類型的節目嘛予業餘的歌手有成名佮發片的機會，親像講艾菲艾、愛琳娜、雅典娜等歌手佇音樂的領域中攏有足好的發展，毋過當當仝款性質的節目愈來愈濟，內容攏換湯無換藥，觀眾的新鮮感降低，節目著愛開始加入無仝款的元素佮型式，力求轉型才袂去予市場淘汰掉。,歌唱競賽節目欲發展予久長應該愛按怎做?,推陳出新,墨守成規,一成不變,知難而退
9202537,新埔車站，是台灣有名的海線小站，因為真倚海出名。其實對海墘看日頭落山，嘛是真大的享受。當當海風吹來，海湧有時起，有時落，看著紅紅的日頭勻勻仔沉落，這个時陣黃昏的雲霧恬恬仔罩佇這片大地，遠遠的所在有當時仔有貨船駛過。日頭落落，親像對兩算到一，對一算到空，擗一聲，消失佇海面，天地一目𥍉仔就變暗矣。,根據此文，新埔車站會當看啥物？,日落。,日出。,虹。,雲尪。
9212537,"男生：宜蘭是一个厚目屎的所在，佇遐，垃圾的空氣，予風一个吹，就四界逃閃，tsūn-á佇群山中消失去。
女生：是啊！佇宜蘭，干焦有青gìn-gìn的山、清清清的溪水，佮四散徛佇各地的，樸實的民風佮親切的熱情。",根據這段對話，有關宜蘭的紹介，下面佗一个選項是毋著的？,宜蘭厚雨，空氣真清,宜蘭予青山圍咧，溪水潺潺流。,宜蘭民風樸實，人情溫暖,宜蘭小點真興，農產豐富
9222537,"阿明：「阿華，考你喔，這是啥物動物？伊頭頂戴的紅冠毋免紩，規身軀白鑠鑠精神清彩清彩行倚--來。」
阿華：「我已經知影矣，平常時仔伊毋肯凊彩開喙講話，不而過便若伊出聲啼叫，家家戶戶的人攏愛拍開家門，起床做工課。」
阿明：「猶閣有相關的人物故事喔，東晉的祖逖佮劉琨，立志忠心報國，聽著這个動物啼叫，就會起床舞劍練武。」",請問這動物是下面佗一選項？,四跤仔,啄樹鳥,鸚哥,雞公
9232537,佇臺北車站的附近，有一个清朝的北門，伊進前佇高架橋下跤有四十年，到高架橋拆掉，才會當重新看著日頭。北門對面，是日本時代遺留落來的臺灣鐵路部，等館體的內部整理了，嘛會開放予人參觀。啊佇台北車站對面，閣有真濟現代的懸樓大廈。其實傳統佮現代毋但是反映佇建築頂懸，嘛存在佇咱的思想當中。,下跤佗一个是著的？,北門是日本人起的。,台灣鐵道毋是清代的建築。,台北車頭是摩天大樓。,台北車站的附近有各時代的建築。
9242537,電影“少年PI的奇幻漂流”中描述少年仔佇前往加拿大的半路，in佮in動物園的動物所坐的輪船「奇桑號」因為一場大風雨意外沉落去。佇混亂中間，PI予水手抨去一隻滿是動物的救生船，最後PI得救了後，日本海運公司的人員來到PI的病床來了解狀況。PI照實共講動物的版本：鬣狗共斑馬佮猩猩刣死了後予孟加拉虎刣死，賰PI佮虎佇船頂鬥陣。PI了後就講人類的版本：廚子共水手佮PI的老母刣死了後予PI刣死；鬣狗代表廚子，斑馬代表水手，猩猩代表母親，若是虎就代表PI的獸性本能。,下跤佗一款動物無出現佇短文內底？,鬃狗,猩猩,花條馬,鳥鼠
9252537,"阿木（女）：這粒球足緊的！時速是偌濟？
阿中（男）：足緊的喔！根據儀器顯示，是一百公里。若是予球揲著一定疼死！
阿木：一百公里就遐緊，足恐怖的！這隻mā-sín發球的氣勢感覺真驚人。
阿中：可見球場頂一百四十公里的球有偌緊。",對話中查埔的敘述佗一个是正確的？,伊摃過一百四十公里的球。,愛摃對話中查某投的球。,嫌mā-sín的球速真慢。,感覺mā-sín的球速誠緊。
9262537,"小李：小玉，tsa̋ng阿毛的面冊是按怎？
小玉：我知，有人佇伊的面冊留話烏白批評，攻擊阿毛佮伊的新女朋友。講伊的新女朋友生了䆀䆀，胭脂抹真厚，規个穿插嘛足落氣的。
小李：遮的人實在有咧過分！一點仔就毋知影共人尊重。毋知影阿毛按怎想？",這段對話的主題是啥物？,網路行銷,網路媒體,網際網路協定,網路霸凌
9272537,"A：過年的時陣若食傷濟的款，體重加袂少。是按怎你袂大箍咧？敢是攏食少少？
B：我仝款照常食啊，毋過我認為若想欲有好身材就愛定定運動。我興泅水，一改會當連紲來回泅幾百公尺無問題。我逐工攏愛泅至少一點鐘久才會停。我嘛佮意戶外運動，加曝日頭身體嘛會較勇健。有當時我嘛會去拍排球，去走走咧真爽快嘛袂䆀。逐工攏拍派鍛鍊，一定會有好的成果。",這个人維持身材的方法是啥物？,食較少咧,做室內活動,逐工攏有運動,逐工走
9282537,摩洛哥位踮北非，佇摩洛哥有世界有名的撒哈拉沙漠遊團，嘛會當騎駱駝欣賞沙漠風光景色，眼前所看著的全全是紅色的沙漠，有真濟電影的場景攏佇撒哈拉沙漠遮翕的。嘛會當佇撒哈拉沙漠的帆厝內底過暝，猶毋過愛注意的是，日時仔的撒哈沙漠日頭真炎，愛戴帽仔佮穿長手䘼的衫褲來閘日；暗暝的時陣會變的足冷的，風真透，愛注意保暖。,沙漠是按怎？,日時佮暗暝攏足熱的。,日時因為足熱，所以穿短䘼嘛無要緊。,暗時的撒哈拉沙漠愛穿較濟咧。,撒哈拉沙漠內底無帆厝。
9292537,"A：以早我感覺畫油畫誠困難，但是實際學習了後，發現應該愛冗早來學的。
B：你竟然佮阮女朋友講仝款的話呢!!伊一直講藝術就是生活，生活就是一幅油畫，所以伊足佮意透過畫油畫來表達伊的生活。",請問兩个人的對話當中，對油畫的看法，佗一項正確?,油畫無好學，所以曷著了時間去學?,油畫袂歹學，毋過毋免傷早學,油畫是一門藝術而且會當用來表達生活。,無愛相信講油畫竟然佮生活有關係
9302537,"男：西方人敢毋是攏真開放？
女：無一定喔，我頂擺去美國旅遊的時，有的人猶真保守呢。
男：莫怪，我佇旅途當中熟似一个查某囡仔。
女：哇！八卦來矣！
男：唉你聽我講，我問伊佇佗位上班，伊竟然講我問傷濟矣。
女：你無代無誌問一个生份人的職業欲創啥？
男：就好奇啊！
女：美國人是足重視個人隱私的呢",請問查某囡仔認為西方人按怎？,無佮意別人干涉私生活,對任何話題攏真有興趣,毋驚佮生份人開講,攏足保守的
9312537,劉姥姥因為看著窗仔門跤的桌仔囥筆硯，閣看著冊櫥頂囥滿滿的冊，劉姥姥講：「這一定是佗一位公子的冊房？」賈母笑笑比黛玉，講：「這是我這个外孫女的房間。」,請問根據這段文章，佗一个選項是毋著的？,黛玉愛讀冊,黛玉定定寫字,黛玉是查埔的,賈母是黛玉的阿媽
9322537,佇人慣勢透過網路下載盜版音樂了後，愈來愈無欲開錢買專輯，唱片業受著極大的打擊。為著反制，唱片業者佇網路共音樂作品公開，期待減少盜版音樂的下載量。閣佮流平台嘛綴咧出現，干焦付一筆錢，就會當享受濟濟正版音樂，嘛袂有實體專輯來鎮位。,請問文章主題是啥物？,網路頂的資源豐富,唱片公司佮歌手的合約,違法的音樂嚴重,正版音樂對盜版音樂的反制
9332537,這馬愈來愈濟人選擇佇美國家己駛車旅遊，佮坐飛行機和火車相比，稅車是共等車的時間省起來，閣較好按算當時到位，不而過稅車的所費較傷重，三、四个人做伙分伻是上好的狀況，若是一个人旅行，就無啥建議。出國進前佇國內共國際駕照辦予好，佇外國才有家己駛車旅遊的美好經驗。,請問家己駛車旅遊的好處有啥物?,免駕照就會當稅車,一个人稅車嘛足會和的,去到國外才閣辦駕照就會使矣,毋免等待登機
9342537,"弟：阿姊你哪會無閣接病院的拍工？
姊：自從著傷了後，我就無遐爾愛拍工矣。
弟：喔！你今年年頭的彼改跤踏車意外著傷了足嚴重。毋過身體敢毋是好矣？
姊：都車禍挵斷去的前齒猶未去補。經過彼改意外了後，我感覺身體上要緊，趁錢顛倒排第二。
弟：看起來你心理、生理攏猶未完全恢復咧！",阿姊是按怎矣？,以前到今攏足愛拍工趁錢。,捌發生過嚴重的跤踏車意外。,挵斷去的前齒已經補好矣。,已經行出跤踏車意外的疼痛。
9352537,"男：最近生理按怎？
女：無蓋好。
男：敢是衫仔褲賣了傷貴？
女：敢是？凡勢是天氣的關係喔？
男：今年寒人有影無成寒人，你看連你都猶閣咧穿短䘼仔咧。
女：是啊，所以遮寒人的衫根本都賣袂出去。",是按怎這个小姐的生理無好？,這位小姐穿短䘼的衫。,人客無需要寒人的衫。,這位先生無去共這个小姐買衫。,人客嫌衫貴。
9362537,"女：健康中醫診所你好！
男：小姐你好，我欲掛號。
女：請共你的病歷號碼報予我。
男：我是頭擺掛號。
女：若是初診愛現場掛號喔！
男：好，我欲問劉妙手醫師當時會來？
女：劉醫師的時間是拜二、拜三的下晡佮拜五的暗時仔，共你掛拜三下晡敢好？
男：拜三下晡我袂使呢，拜五暗敢會使？
女：拜五暗目前是滿的，若是欲拜五下晡，愛兩禮拜後才有時間。抑是你欲看覓別的醫師。彼位張回春醫師嘛真袂䆀，伊是拜三佮拜四暗時仔。",請問以下的描述佗一个正確？,劉妙手醫師拜四暗時會使看診,劉妙手醫師拜三下晡會當看診,張回春醫師拜四下晡會當看診,張回春醫師拜三下晡會當看診
9372537,"查某囝：阿爸，啥物是「六度」﹖敢是咧講溫度賰六度爾，所以感覺真寒？
阿爸：我來看冊內底是按怎講的？這規本冊是咧講佛陀修行的故事。佇這本冊內底「六度」佮溫度完全無關係。
查某囝：所以「六度」是啥咧？
阿爸：我看覓咧！故事有講著講佛陀捌修苦行，閣講菩薩道愛實行「六度」。
查某囝：到底「六度」是啥？
阿爸：冊內底講「六度」是指佈施、持戒、忍辱、精進、禪定、智慧。
查某囝：啊是按怎菩薩愛學習「六度」咧？
阿爸：這我嘛毋捌，咱做伙來去問老師。",請問佗一个是查某囝對「六度」的認知﹖,「六度」是指溫度。,「六度」佮溫度完全無關係。,冊內底有講著學菩薩道愛實行「六度」。,忍辱包含佇「六度」當中。
9382537,"男：寶萊塢的電影攏誠趣味，逐改臺灣有放影寶萊塢的電影我一定會買票入場去看。
女：毋過咱頭拄仔看的電影毋是寶萊塢的電影。
男：咱頭拄仔看的電影應該是印度片啊？
女：毋是所有印度的電影攏是寶萊塢的片，印度猶有塔萊塢和康萊塢，使用印度各地無仝的方言。
男：原來如此，是我誤會矣。",請問這位先生是按怎矣？,伊熟似所有印度電影,伊愛看好萊塢電影,伊會去印度看電影,伊叫是所有印度電影攏對寶萊塢來
9392537,《神力女超人》是二空一七年放送的超級英雄電影，描繪女主角按怎面對殘酷的戰爭，順紲走揣家己路程的故事。這齣電影得著美國查某導演佇放送第一禮拜票聲上讚的紀錄，嘛是英雄起源電影的票聲紀錄保持者。美國電影學會認為《神力女超人》是彼冬十齣上重要電影之一。,請教《神力女超人》得著啥物款評價？,二空一七年上重要的十齣電影之一,創造查埔導演的票聲紀錄,男主演得著最佳男主角獎,予人認為是上蓋詼諧的喜劇片
9402537,"男：進前去摩洛哥旅遊，才知影原來毋若法國人會食露螺，摩洛哥人嘛會。
女：所以你敢有食？
男：當然喏，氣味袂䆀。毋過和法國人的做法無仝款，摩洛哥人會先共露螺煮做湯，了後才囥真濟搵料佮芳料落去煮。",這段對話講著啥物？,這个查某感覺食露螺足恐怖的。,這个查埔無食摩洛哥的露螺料理。,法國佮摩洛哥料理露螺的方式相仝。,這个查埔感覺摩洛哥的露螺料理誠好食。
9412537,"小花：「小玉，老師拄才講的張良的故事，你敢會記得？」
小玉：「我會記得，我講予你聽。一个老人予張良共伊鬥抾鞋仔。閣愛張良共伊穿鞋。」
小花：「我想起來矣，所以老人愛張良隔轉工來，伊欲送好空的予伊。」
小玉：「著，一直到第三工，張良總算比老人較早到，老人才送一本冊予張良，閣共交代轉去愛好好仔共這本冊讀予透，伊將來就通去共皇帝做軍師矣。」",請問老人愛張良去抾啥？,冊,鞋,紙票,武器
9422537,電影導演是電影的靈魂人物，雖然導演毋免熟手電影所需要的各種專業技術，比如製片、攝影、燈光、後期特效等等，毋過導演愛會曉共遮的無仝的領域整合起來，閣結合演員專業的肢體佮情緒表現，共劇本佮劇本所欲傳達的故事內涵呈現予觀眾。,請根據文章，選出正確的答案。,電影導演需要精通各種專業技術,一齣好電影需要一个好導演,一部電影無導演嘛無要緊,電影干焦需要演員
9432537,"查埔：聽講你後個月欲去上海是無？
查某：嘿啊，欲佮朋友做伙來去𨑨迌。
查埔：按呢你愛穿予燒喔。
查某：免煩惱啦，我有攢足濟擋寒的衫仔褲矣。",根據對話，會當知影𪜶咧講啥物？,上海這馬咧落雪,後個月𪜶欲鬥陣去上海,上海可能無咧賣衫,上海下個月可能會足寒的
9442537,民國4年，參與制定《中華民國森林法》的森林學者凌道揚，想講彼陣仔國家林業衰微，內山遐「一山過一嶺，一四界攏是焦疕疕的𣮈頭山」，就按呢開始宣傳伊所提倡的「森林救國論」。凌道揚、韓安及卵義理（JosephBailie）這寡森林學者，做伙共袁世凱的北洋政府陳情，建議農商總長張謇愛學美國，推行救國的「種樹仔節」。,請問臺灣的山坡地濫糝剉樹仔開墾，佮百年前凌道揚所描述的「一山過一嶺，一四界攏是焦疕疕的𣮈頭山」，差偌濟？,無偌濟,有夠濟,無法度比並,若仝閣若無仝
9452537,"男：你好，頭擺見面，誠歡喜佮你熟似。
女：我嘛是，請你指教，我對日本來，你咧？
男：我是台灣人，誠歡喜熟似你。日本是足媠的國家，我不時去日本旅行，親像東京、北海道、okinawa我攏去過。今年三月我嘛按算佮厝裡的人做伙去大阪𨑨迌。
女：多謝你佮意日本！聽講台灣有足濟好耍的所在，我捌去草山，有人紹介我去野柳、太魯閣、墾丁遮的出名的所在𨑨迌。
男：歡迎！歡迎！假使你無棄嫌，我足願意𤆬你遊台灣。",請問下底佗位毋是這位小姐紲落來按算欲𨑨迌的所在？,草山。,野柳。,太魯閣。,墾丁。
9462537,黛玉從往過就捌聽阿母講，「有一个內姪，喙含玉仔來出世，個性夭壽仔蠻皮，無愛讀冊，上興佮查某囡仔咧米糕𣻸，外媽閣誠寵倖，無人敢管伊。」今聽著王夫人一下講，就知影是這个表兄，伊就那笑那應講：「阿妗所講的，敢是彼个含玉仔來出世的兄哥？佇厝裡的時會記得阿母定定咧講，這个阿兄加我一歲，小名號做寶玉，雖罔個性戇直孽潲，對待姊妹仔煞是不止仔好。何況我來矣，當然佮姊妹仔蹛仝所在，兄弟仔是蹛另院另房，盍會有相汰歹的代誌？」王夫人笑笑仔講：「你毋知影原因。伊佮別人無仝款，自細漢因為老太太疼痛伊，加上佮姐妹仔鬥陣攏真嬌生慣養。姊妹仔若毋插伊，伊顛倒會較恬靜；萬不二姐妹仔若佮伊加講一句仔，伊歡喜到地，就會舞足濟齣頭出來。」,王夫人希望黛玉按怎對待寶玉？,寵倖伊,莫插伊,加共管教,加佮伊話仙
9472537,中國傳統文人攏有這款毛病，就是欠運動。毋過正港的讀冊人，並毋是干焦會曉讀冊，像孔子就會曉禮、樂、射、御、書、數，毋但注重文德抑無偏廢武事。人若長期坐咧冊桌仔頭前，身體自然無好，若手無縛雞仔的力，袂堪得風吹的白面書生上好控制，所以有：「秀才造反，三年袂成」的俗諺。,是按怎秀才造反，三年袂成？,無咧運動，體力䆀。,孔子的教示。,干焦注重武事。,無企圖心。
9482537,"查埔：拄才的電影誠好看，動作戲足刺激的，我看甲攏袂記得欲食磅番麥矣。
查某：動作戲有影拍甲真讚，毋過，劇情我感覺傷過硬拗矣，是按怎反角者一直欲放過主角咧？
查埔：規欉好好─無錯，但是這个系列的電影上主要的毋是劇情，宣傳方面嘛是開錢落重本來起做戰鬥的景，遮的對我來講就有夠矣。
查某：希望這系列的電影後擺會當佇戲齣內容加用寡心思。",請問這是一部啥物款的電影？,劇情周密的偵探片,刺激的動作片,纏綿哀怨的愛情片,驚人的恐怖片
9492537,病人(女)：先生，我的胃到底是按怎？先生：你飲食的習慣無好，消化的功能出問題矣。病人：按呢我欲按怎？先生：我先開三工的藥仔，閣愛注意食食的習慣。食物佇漢人傳統的觀念內底，毋但是食飽，嘛有誠厲害的治療作用。病人：為啥物？先生：因為食物會使提供營養佮特定的維生素。尤其是佇固定的節氣配搭食材食補，不只是合時的美味，對身體嘛有幫助。,請問先生予病人的建議是啥？,先食藥仔才食飯,注意睏眠的習慣,會使照季節食補,減食合時的美味
9502537,臺灣有水果王國的美稱，一年四季攏會當食著無仝的水果，因為有多變的地形，而且氣候閣四序。春天有梅仔、李仔、枇杷……食佇喙內甜佇心內；熱人有出清涼閣止喙焦的西瓜、檨仔、荔枝等，會當共熱人的炎熱趕予走；秋天拄好食柚仔過中秋；寒人會使食柑仔類的：金棗、柑仔、柳丁……酸甜的滋味敢若像戀愛的款；一年四季都有王梨、蓮霧、木瓜等果子會使食，臺灣的果子真好食，若是來臺灣𨑨迌，一定愛來試看覓當著時的果子。,請問文章內底的當著時是啥物意思？,主要的季節,符合生產的季節,豐富的果子種類,當初的季節
9512537,佇咱生活的環境中有傷濟汙染物會致使汙染。汙染物是咱無愛挃的物件，會對咱的土地、水、空氣等環境造成傷害，嘛威脅著咱的身體健康，而且因為老大人和囡仔的抵抗力較弱，汙染對𪜶的影響閣愈大，這是真嚴重的代誌。為著欲減少這寡汙染，咱著愛開閣較濟錢來保護環境。若欲事後才來保護環境，不如代先預防汙染的增加，按呢效果閣較好。,這段話主要的意思是啥？,應該盡量代先減少汙染,汙染對大人的影響較大,愛加強保護環境,汙染發生了後才來處理就好
9522537,無論佗一个時代，少年仔攏會有家己特別的講話方式，in定定會創造一寡趣味的用語來表達家己的心情佮想法，遮的特別的講話方式就是流行語，這馬網路的發達嘛予流行語誕生的速度愈緊。總是流行語嘛會因為時代無仝來改變，屬佇這个時代的流行語，可能過三到五冬就無人聽有矣。毋過無仝時代的少年仔嘛會直直創造新的流行語，這點是袂變的。,請問佇文章內底有講著流行語的功能是啥？,使用的人會當綴著時行,表達家己的心情佮想法,表現家己佮別人無仝款,講的人會感覺加較少年
9532537,佇《易經》當中共「六」定做陰，共「九」定做陽，九月初九兩个九重疊，所以共號做「重陽」。重陽節佇戰國時代就已經形成，到唐代正式定做民間節日。重陽節有敬老的風俗，柯文哲上任了後共敬老津貼刣掉，佇台灣的街頭巷尾引起袂少話柄。有的老歲仔認為預算閣按怎省嘛袂當共腦筋動到老歲仔的所費遮來；毋過嘛有一寡序大人認為台北市的政財負擔傷重，願意相楗來渡難關。,請教：對頂文會當知影，台北市的老大人對柯文哲的敬老金有啥物看法？,認為預算閣按怎省嘛袂當共腦筋動到老大人的存款遮來,無願意相楗來渡難關,毋知影有敬老金,贊成佮反對兩爿的意見攏有
9542537,"男：這部電影的配樂真好聽，通來電影院享受高級的音響設備，這票買了有價值。
女：著啊，聽講電影的製作公司請專業的交響樂團來錄音，配樂的品質有影真懸。
男：那看畫面、那聽演員對話，閣加上配樂，我咧欲哭出來矣。
女：我有注意著你咧擤鼻。
男：你竟然有注意著我咧創啥。",請問這位先生是按怎矣？,伊看電影看甲睏去,伊看電影的時陣有哭,伊感覺電影真無趣味，想欲轉去,伊腹肚枵
9552537,講著日頭、海沙埔、險礁，紺色的海洋，你會想著臺灣佗一个縣市？遮有算也算袂了的海洋生物，日時聽好去雙心石滬欣賞美景；拜訪望安石龜保育中心；參觀七美人塚佮花宅古厝，去食俗閣好食的海味好料。暗時仔閣去𬦰天台山徑的山路，恬恬仔欣賞一片燦爛的星光，來一逝澎湖四工三暝的旅行，保證予你不時會數念遮。,請問這逝澎湖之旅的行程有啥物？,拜訪二崁古厝,吉貝沙灘耍水,佇天台山看夜景,觀賞綠溪杉林中心
9562537,金馬獎佮香港的金象獎和金雞獎仝款攏是華語電影三大獎項之一。金馬獎號名的由來是因為金門和馬祖，為著感念𪜶佇上頭前線替咱防範攻擊。金馬獎包含最佳導演、最佳原著劇本等二十六个獎項，逐年都會舉辦一擺頒獎典禮，只要導演佮其他主要創作人員中有七位以上是華人就有參賽的資格。,請根據文章，選出正確的答案。,干焦咱臺灣人會使贏著金馬獎,"金馬獎攏總
有十種獎項",金馬獎每四年會舉辦一擺頒獎典禮,金馬獎是重要的華語電影獎
9572537,金蕉會當直接做果子食，嘛會當有其他無仝的食法。會當共金蕉剝皮，下入去冷凍庫，激金蕉枝仔冰。嘛會當共剝皮的金蕉提去曝日抑是提去烘爐烘，變金蕉乾。甚至會當共金蕉切做塊，倒牛奶入去，才用果汁機絞做金蕉牛奶。愛做點心的人，嘛會當提金蕉來烘金蕉雞卵糕。後擺若是買轉來的金蕉袂赴食予了，會當試看覓仔頂面的方法。,這段文章的重點是啥物？,介紹弓蕉的品種,介紹按怎種弓蕉,討論弓蕉的營養價值,介紹各種食弓蕉的方法
9582537,"男：因為風颱的關係，已經連紲落三工的雨，今仔日總算無落雨矣，咱來去行行咧、𨑨迌一下！
女：毋過⋯⋯，搭心仔，我拚暝工寫論文寫幾若工，想欲佇厝好好仔歇睏。
男：這幾工攏佇咧落雨，一直跔佇厝裡我強欲臭殕矣，陪我出去行行的嘛！
女：毋過山彼爿的天頂烏雲真厚，若像欲閣落雨矣。
男：真正開始落雨毛仔矣！
女：雨落傷濟，真驚會淹水！",請問這位小姐是按怎無想欲出門？,無佮意這位先生。,風颱咧欲來矣。,外口淹水矣。,想欲踮厝裡好好仔歇睏。
9592537,"電話掛號Q&A：
Q1.電話掛號了後我就愛幾點到病院看門診？
A：通到本院的網站，抑是用手機仔下載本院的APP，看醫師看病的進度。每一位病人的狀況無仝，看病所需要的時間嘛無仝，到病院的時，若是猶未著家己的號碼，請佇候診區等待，照號碼的次序看門診。

Q2.電話掛號的時間敢有限制？
A：電話掛號請佇看診的前1工到27工，下昏暗8點開始開放預約掛號。

Q3.若是已經掛號欲按怎取消？
A：通卡掛號的電話取消，毋過請佇預約掛號彼工的早起11點進前共掛號取消。

Q4.頭擺看門診敢嘛通卡電話掛號？
A：會使。毋過佇來看門診彼工請紮身分證佮健保卡，閣提早半點鐘到病院櫃檯添寫初診資料表。

Q5.卡一擺電話會使掛號幾診？
A：無限制，毋過請考慮看門診的時間，才袂落勾看門診的時間。若超過兩擺掛號煞無到，就會取消了後電話掛號的資格。",今仔日是正月二十，小張欲敲電話去掛號，下跤佗一項代誌無可能發生？,小張預約佇二月二十五去看診,小張仝時預約心臟科佮神經科,小張佇看診當日早起取消掛號,小張用APP查詢醫生看診號碼
9602537,舊曆的七月初七的暗暝，叫做「七夕」，是傳說中逐年牛郎織女相會的日子。這工暗時，逐家會陳設瓜果佇厝埕內，查某囡仔結綵線，穿七空針。聽講若代先穿好的是巧囡仔，所以嘛閣叫做「求巧節」，又閣因為多數是查某囡仔來參加，所以閣號做「少女節」，是中國的情人節。,所以七夕佮西洋的佗一个節日意思相倚？,萬聖節,感恩節,情人節,聖誕節
9612537,"查埔：恁阿兄佇佗位？
查某：伊佇球場
查埔：伊佇球場咧做啥物
查某：伊咧翕相",請問下面描述佗一个正確？,對話內底查某囡仔𪜶兄哥佇球場拍球,對話當中查某囡仔𪜶兄哥佇球場翕相,對話中查埔人毋知影啥物人佇球場內底,對話內底查埔人佮意翕相
9622537,查埔人:「已經半暝矣，來叫計程車轉去厝裡敢好?」查某人:「暗時仔計程車的費率有較懸，按呢袂和。」查埔人:「毋過已經無捷運矣，你欲按怎轉去?」,請問根據這段對話，查某人無愛叫車的原因是？,傷暗無計程車,愛坐捷運,計程車無安全,計程車傷貴
9632537,英國為著迎接千禧年所起的「倫敦眼」懸135公尺，是全世界上大等級的摩天輪。tshāi佇泰晤士河邊仔的這个建築定著已經是泰晤士河畔上顯目的地標，嘛是上予人歡迎的旅遊景點。規座摩天輪攏總有32个造型前衛的玻璃包廂，遊客通對包廂內底360度觀看倫敦的市區風景。,請問對倫敦眼的佗一个正確？,懸到1.5米。,是為著迎接千禧年來建造的。,是世界第二大的摩天輪。,包廂是透明玻璃，遊客會當對包廂內180度對懸頂看落去倫敦市區的街景。
9642537,臺灣人真𠢕利用植物，植物的根毋但會使食，佇包裝抑是煮食的過程中植物的葉仔嘛扮演真重要的角色。佇塑膠橐仔猶未出現進前，姑婆芋的葉仔定定會用來包魚仔抑是包肉，誠環保。雖然姑婆芋有毒，袂使食，毋過提來包裝食物的時，只要食材無沐著汁抑是有洗過，應該就袂中毒。阿姨咧做菜包抑是草仔粿嘛會用黃槿葉抑是柚仔葉苴佇食物的下跤。做粉蒸排骨的時嘛會共排骨包佇荷葉內底，上捷看會著的是用竹葉抑是月桃葉包棕，這寡食材煮過了後，會散發出葉仔的清芳，增加食物的風味。,佗一種葉仔袂使佮食物做伙炊？,觀音蓮,粿葉樹,月桃葉,竹葉
9652537,一九七三年春天，林懷民用中國上古老的舞名，雲門，做現代舞團的名號。這是台灣頭一个職業舞團。中國傳統文化是雲門舞集藝術的基礎；文學經典、歷史和民間故事，攏是林懷民創作的泉源。真濟齣舞作因為受歡迎，搬一擺閣一擺，成做兩三代人的共同記持。,請問有關『雲門舞集』的講法，下面佗一个是著的?,藝術基礎是中國現代文化,真濟齣舞作是日本時代人民的共同記持,這是臺灣第一个業餘舞團,創作的來源有文學、歷史、民間故事等。
9662537,古早人認為蹛佇塗跤真深的所在的鯪鯉是代表長歲壽的靈獸，通共地方帶來靈氣，只要鯪鯉一个翻身就會予地方出人才，予彼个庄頭地靈人傑。所以，見擺五日節的時，村民就會穿柴屐出力蹔塗跤，欲共鯪鯉叫醒予伊翻身，共地方加添好運。後來就變成地方民俗活動，南屯犁頭店的柴屐比賽就是一个例。,請問村民是按怎愛穿柴屐？,五日節欲行較利便,用聲音拍醒鯪鯉,造型佮美觀,比較起來較通風
9672537,「微電影」的起頭是2007年的時，巴黎市政府的法國影像論壇佇第三屆橐袋仔影展所提出。了後，大陸嘛有發展類似的影展，譬論講非常短片競賽，閣加手機電影的評選獎項。「微電影」是有完整故事的短片，伊透過新媒體平臺放送，一支片30秒到50分鐘左右，成本、時間攏加真省。,請問有關「微電影」的講法，佗一个是著的?,片長無計較,無一定愛有完整的故事,起源是2007年的大陸影展,有手機仔電影的評選獎項。
9682537,"某仔：翁的，你逐工攏無閒咧做工課，今仔日誠無簡單有歇睏，毋是講好欲加開寡時間陪囡仔？
翁仔：我是咧陪囡仔寫功課啊！我已經共電視禁掉，陪伊一點鐘矣，伊猶袂寫了。
某仔：毋過我看你一直咧看手機仔？
翁仔：囡仔寫伊的功課，我做我的代誌，我曷袂當替伊寫，伊若有問題袂曉寫才閣來問我就好矣。
某仔：我感覺陪伴的品質誠重要，你應該共手機仔囥落來，專心斟酌，以囡仔為主陪伴囡仔。
翁仔：敢是按呢？多謝某的提醒，我一定會好好仔把握難得佮囡仔鬥陣的時陣。",這个查某人認為啥物款的陪伴才是好的？,共工課辭掉，陪伴囡仔。,專心陪伴。,鬥共囡仔寫功課。,陪囡仔耍手機仔。
9692537,A：我今仔日收著一封批，欲共咱飯店反應訂位的問題。批裡講咱的服務員，訂位跤手慢鈍，了足長的時間發落，話講袂清楚，人客佮伊講誠久，伊猶原舞袂清楚訂位的時間佮人數。B：按呢咱愛好好仔佮伊參詳，重頭共伊教育訓練。,請問人客是咧怨嘆啥？,服務員講話聲嗽bái,服務員耐性無夠,人客訂無位,服務員跤手慢鈍
9702537,"這幾年來，咱國家去南美洲抑是非洲國家的人是逐年咧增加， 佇遮的國家多數是傳染病高風險的地區。 譬論講會當欣賞動物大遷徙，嘛定定去予國家地理頻道當做取景地點的肯亞，是寒熱症等傳染病的高風險國家； 巴西的亞馬遜雨林嘛是黃熱病佮寒熱症等傳染病的高風險國家；另外，若去祕魯神秘的印加帝國愛注意高山症的問題。
佇遮的病當中，有的會當用疫苗抑是藥物來預防。佇遮有提供濟種傳染病的疫苗預防接種，以及寒熱症預防性藥物投藥，會當供去疫區抑是留學需求的民眾使用。                     ",頂頭這段話講著啥？,非洲、南美洲等國家有傳染病，但是風險並無懸。,若欲去國外旅遊免注疫苗來預防。,往過祕魯愛注意黃熱病、寒熱症等傳染病。,想欲觀賞動物大遷徙會當去非洲旅遊。
9712537,這個月貨物到位了後，是予第三梯員工去檢查的。因為搬運不當，濟濟貨物去予損害著，致使袂當交貨予阮的客戶。阮這爿受著誠大的損失，損害去的貨物看是欲以定價的三折賣予客戶，抑是直接退轉去予貴公司，請貴公司早日回覆。今後，請貴公司嚴格控管包裝配送貨物的流程，避免造成雙方損失，若有疑問，請趕緊寫批來抑是敲電話來佮阮聯絡。,這篇文章的主題是啥物？,要求對方改善貨物裝箱佮運送的流程,請求對方負責檢查貨物的品質,要求對方賠償金額,請對方準時交貨
9722537,"A：我足同情畫家梵谷的遭遇，因為伊割耳仔的代誌予逐家受著足大的震撼。
B：我袂當去想像伊彼當陣是受著偌大的精神壓力！",請問對話內底無討論著啥物主題?,畫家梵谷的遭遇,畫家梵谷對𪜶的影響,畫家梵谷的畫是遮爾出擢,想欲了解畫家梵谷所受著的精神壓力
9732537,"弟：阿姊，阿母無閒，阿爸叫你佮我鬥陣耍「大富翁遊戲」。
姊：好啊！我giāng贏矣，先擲骰仔！我擲著五點，愛行五步。
弟：換我擲，才一點，我干焦會使行一步。
姊：換我，擲著六點，遮是「運命」，我抽著進前三步，佇遮會使買一棟別庄，有夠暢！
弟：嗯！阿姊誠好運，閣輪著我，我擲著二，愛行兩步，遮是「機會」，我煞抽著愛退轉去原點，真正有夠衰！
姊：我咧欲到終點矣！Hóo，我擲著六點，愛行六步，uá！我贏矣！我變做「大富翁」矣。
弟：阿姊，咱閣奕一改。這改我一定欲贏。",後列佗一項毋是「大富翁遊戲」內底的元素﹖,擲骰仔決定啥人做大富翁。,擲骰仔決定進前的步數。,抽「運命」、「機會」。,遊戲開始，giāng決定啥人先行。
9742537,"查埔：你好！請問你的手機仔什麼啥物問題？
查某：我的手機下早仔就拍袂開矣。
查埔：是不是無電矣？我共你充看覓咧。
查某：我逐暗攏共電線插咧才去睏呢。
查埔：嗯，按呢看起來是別的問題，共你送去修理好無？會共手機仔重新設定喔，按呢會使無？
查某：毋過內底我有足重要的相片和連絡人。
查埔：請問你普通時仔有ió-bih無？
查某：我無確定，我攏直接用google口座
查埔：請佇這台平板電腦面頂拍你的口座和暗號，我替你確認一下。
查埔：我共你確認好矣，你的資料包含連絡人佮相片攏有ió-bih佇雲頂矣。
查某：多謝你，按呢我就放心矣
查埔：等診斷的結果出來了後，我會閣敲電話共你報價，你會使決定欲修理無。",請問對話中的查某人講「手機仔拍袂開矣」意思是講,手機仔蓋袂使共拍開,手機仔袂當開機矣,手機仔袂當換電池,手機仔軟體袂當執行
9752537,Avatar(《阿凡達》)的成就毋但是成做二空空九年票聲上懸的電影，電影技術的突破閣較要緊。傳統的2D放送規格以外，Avatar嘛加入3D放送規格，猶閣有一寡4D放送規格，所致會成功。自這齣電影了後，Hollywood的動作片，攏會採用3D的技術，3D的版本嘛會當佇各地戲園放送。,請教Avatar有啥款成就？,全部採用4D攝影技術,代表電影技術的突破,笑詼齣的的攝影方式大改革,2D放送規格的改進
9762537,"弟：阿姊，阿母無閒，阿爸叫你佮我鬥陣耍「大富翁遊戲」。
姊：好啊！我giāng贏矣，先擲骰仔！我擲著五點，愛行五步。
弟：換我擲，才一點，我干焦會使行一步。
姊：換我，擲著六點，遮是「運命」，我抽著進前三步，佇遮會使買一棟別庄，有夠暢！
弟：嗯！阿姊誠好運，閣輪著我，我擲著二，愛行兩步，遮是「機會」，我煞抽著愛退轉去原點，真正有夠衰！
姊：我咧欲到終點矣！Hóo，我擲著六點，愛行六步，uá！我贏矣！我變做「大富翁」矣。
弟：阿姊，咱閣奕一改。這改我一定欲贏。",這局遊戲是啥人贏矣？,阿娘。,阿姊。,小弟。,老爸。
9772537,"查某：予我問一下，我手機仔的合約咧欲到矣，你感覺佗一間食甲飽較好。
查埔：其實這馬攏嘛差不多。這著愛看你的生活箍仔佇佗位，收訊較重要。
查某：我攏佇市區較濟，按呢辦佗一間較適合。
查埔：若是佇市區，逐間的通訊攏差不多，按呢就揀俗的就好。
查某：佗一間較俗？
查埔：我建議海洋電信，因為伊上俗。
查某：毋過我聽人講海洋電信收訊無蓋好，𠢕斷線。
查埔：抑無你敢欲辦日頭光電信的，雖然有較貴淡薄仔，毋過收訊上好，連佇咧山頂都收會著。你毋是佮意爬山？
查某：我這馬就是用日頭光電信，所毋知就是𪜶講紲約袂和。
查埔：其實你會使揣通訊行辦，𪜶定定攏加俗門市真濟。
查某：你敢有推薦的通訊行？
查埔：你會當去方向通訊行問看覓，𪜶這間佇網路頂評價猶袂䆀。
查某：好，我這禮拜日就去問看覓。",請問下面佗一項毋是對話內面查埔的提出的建議,辦海洋電信的門號,辦日頭光電信的門號,掛手機仔辦門號,去通訊行辦門號
9782537,"A：張的，最近網路頂的新聞，就是曾參刣人的故事。
B：著neh，我會記得，第一个厝邊共曾母講，出代誌矣，曾參佇外口刣人矣，曾母閣足涼勢。
A：是啊，毋過到第三个厝邊來講：緊走哦，曾參刣人矣!曾母竟然過牆仔逃走矣，謠言真正是驚人。",請問這个曾參刣人的故事，意思佮佗一選項仝款？,言之鑿鑿,言之有據,一人傳虛，百人傳實,眼見為實
9792537,參賽影片的類型會當是劇情類抑是非劇情類。參賽者的組別拆做「專科以上學生組」、「高級中等以下學生組」攏總兩組，隨組設金牌、銀牌、銅牌，另外閣有評審特別獎，競賽總獎金上懸到39萬箍，金牌通獨得新臺票10萬箍。,請問頂面關係比賽佗一項正確？,這个比賽的獎項攏總有三種,這个比賽拆做兩組,參賽的影片干焦會當是劇情類,這个比賽第一名有獎金39萬
9802537,阿爸講：是按怎阿明今仔日閣遐晏猶袂轉來？阿母講：伊這站仔球隊欲比賽，所以攏練甲較晏。,關於著這段對話的敘述，下面佗一个是毋著的？,逐家咧討論阿明仔是按怎晏轉來,阿明仔應該毋但一工晏轉來,逐家對阿明仔晏轉來感覺怪奇佮生氣,對話內底有人無啥知影阿明仔晏轉來的原因
9812537,台灣雖然是一个小島，毋過南北食食的口味煞無蓋相𫝛，這佮做料理的手路有關係。以粽來講，北部的做法是先共秫米炒過，才閣和香菇、栗子、滷肉、鹹卵仁等的配料包佇竹葉內底，落尾才入籠床炊予熟。因為有炒過，芳氣較厚。南部粽是共生秫米佮炒過的餡料同齊包入去竹葉仔中，才閣規捾下落去滾水煠予熟。因為斂掉炒的手續，口味就較汫。另外一个例是柑仔蜜，南部人慣勢共烏柿仔切片，搵共甘草、薑泥、豆油濫做伙的醬料來食，抑若北部是柑仔蜜直接生食抑是搵梅仔粉食。,這段文章的重點是啥物？,咱臺灣南北種作的作物無仝,臺灣南北咧使用的食材無仝,臺灣南北佮意食的食物無仝,臺灣南北處理食物的方式無仝
9822537,佇台灣電影業當稀微的時陣，魏德聖導演拍出《海角七號》這支電影。《海角七號》一開始無受著媒體的關注，毋過佇觀眾的褒嗦之下共伊的名聲拍在，吸引閣較濟人買票來看，佇台灣社會隨衝起來，這支電影會使講無人毋知，無人毋捌，以超過五億的票房提著台灣華語片的冠軍。,請根據紹介，選出正確的答案。,《海角七號》因為媒體大量報導就按呢衝起來,無偌濟人知影《海角七號》,《海角七號》名聲足衝,台灣電影業自頭到尾攏真奢颺
9832537,K-Pop講的是韓國的流行音樂，包含搖滾樂、流行電音、嘻哈音樂等等，亞洲各國攏真衝，嘛進軍西方市場，佇美國、加拿大、澳洲表現了袂䆀。韓國的經紀公司有嚴格的制度咧培養練習生，練習生學習專業技能了後才有機會出師。,請根據文章，選出正確的答案。,韓國流行音樂干焦佇韓國流行,佇韓國誠簡單就通出師做歌手,臺灣有足濟人佮意韓國流行音樂,韓國無練習生制度
9842537,"甲（查埔的）：杜斯妥也夫斯基是露西亞的代表作家之一。
乙（查某的）：伊的小說我干焦聽過冊名，毋捌讀過。
甲：彼足正常的。雖然講伊是大作家，毋過列寧煞講伊袂癮了時間去讀伊的冊，閣講伊的冊攏是糞埽。
乙：我感覺列寧的話真心適。猶毋過，聽伊按呢講，我顛倒會想欲去讀遮的糞埽。",下面選項佗一个是著的？,查某的看過杜斯妥也夫斯基的作品。,列寧看袂起杜斯妥也夫斯基的作品。,杜斯妥也夫斯基無名無聲。,列寧寫的小說比杜斯妥也夫斯基閣較好。
9852537,綜合性電子產品年度總產值破舊年的數字，閣創新懸。推算未來一冬內的科技趨勢會是人工智慧相關的產品、自動駕駛車、機器人等等。若是，快速擴張買氣的背後，彼背後看袂著的問題可能是濟濟電子糞掃無塊處理的問題。,這段文章指出啥物問題？,電子糞埽的問題,自駕車的安全,機器人價數問題,人工智慧猶未夠熟
9862537,"女：昨暗你嗽袂停，共我吵kah攏睏袂去。早就共你講莫食冰，你就是毋聽，這馬知影艱苦矣hoonn！
男：好食的冰就佇面前，哪有可能放棄？
女：下暗我是無欲閣予你吵kah睏袂去，你欲去看醫生無？
男：今仔禮拜日，這小可仔病應該免著掛急診啦？
女：按呢我等一下共你燉一鼎柿餅雞湯，希望狀況會較好。若無，明仔載就去看醫生！
男：好啦。",根據查某的講法，柿餅燖雞湯有啥物作用？,較袂遐嗽,會當幫助睏眠,會當增加抵抗力,會當促進血液循環
9872537,新的毒品愈來愈濟，為著予學生提高警覺，莫因為好奇，無細膩去磕著毒品，教育部設「藥物濫用資源網」提供相關的智識，特別舉辦微電影比賽，歡迎少年朋友用有活力、創意的正面態度來拍微電影。,請問下列佗一个是正確的敘述?,教育部咧舉辦反毒『微電影』比賽,這个比賽嘛歡迎老師來參加,這个比賽袂使參考『防制學生藥濫用資源網』,教育部希望青年朋友用嚴肅的態度來翕『微電影』
9882537,"爸爸：小明，你欲去佗位﹖共我過來，你講，你是按怎共頭毛染甲按呢﹖
小明：按怎hioh﹖我感覺真好看啊!我早就想欲共頭毛染做藍色的矣﹗
爸爸：啥人准你狡怪的﹗你明仔載就去共我共頭毛的色染轉來。
小明：我毋管，我就愛按呢﹗我已經大漢矣，愛染啥物色是我的自由，我這馬欲來揣朋友𨑨迌囉﹗
爸爸：真正是毋成囝，愈大漢愈不受教。",阿爸感覺阿明的頭毛按怎？,伊足佮意阿明藍色的頭鬃。,伊感覺阿明的頭毛心適閣古錐。,伊無愛阿明頭鬃的色。,伊感覺阿明的頭毛佮朋友仝款攏誠適合。
9892537,"A:有人講:京劇的表現誠譀，這句話完全無毋著，因為京戲是活佇舞台頂的，舞台頂的表演一定比電視、電影閣較譀，若準表演甲無夠顯目，真僫共感情傳達予觀眾。
B:我想包括話劇、舞蹈嘛攏是按呢。而且，因為京戲的化妝、服裝、音樂攏各有特色，表演的時當然是愛展現出家己的風格。",根據對話，佗一个正確?,兩位講話者無同意講京劇的表演愛表演甲真譀,京劇的表演比電視、電影閣較譀,京劇的化妝、服裝、音樂攏是仝款的風格,話劇、舞蹈這寡表演主要是共情節傳達予觀眾
9902537,現代社會有真濟人晏婚，為著欲祈求好姻緣，足濟猶未嫁娶的查埔查某會去月老廟拜拜，向望得著「媒神」的祝福。大稻埕的霞海城隍廟、艋舺的龍山寺佮台南大天后宮攏會使跋桮求紅線。唐朝傳奇「定婚店」就是咧講月老的故事，男主角韋固四界求姻緣十外冬攏求無，尾仔佇宋城龍興寺頭前拄著佇月光跤看冊的老人，老人預言伊的婚事，足神奇的。故事內底有講著月老共紅線縛佇查埔查某的跤了後，無論兩爿的年歲差偌濟，抑是離偌遠，攏已經佇姻緣簿頂頭註冊，命中注定攏會相拄來結緣，所以月老予民間看做是愛情佮婚姻的守護神。,請問月下老人會共紅線縛佇查埔查某身軀頂的佗位?,頷頸。,手。,衫。,跤。
9912537,好奇心是推動世界進步的動力。牛頓想欲知影蘋果是按怎會落落去塗跤，就按呢發現地心引力。世界上濟濟的重大發現佮發明攏是好奇心的因端。莫躊躇，用你的好奇心，開始對你的身軀邊發現無仝款的世界！,請問這段文章的主旨是啥？,牛頓創造地心引力,好奇心刣死一隻貓仔,用好奇心好好仔探索世界,牛頓發現科學重大理論
9922537,"男生：咱今仔中晝頓欲食啥？
女生：學校邊仔的摩斯肉佮最近咧拍折",關於這段對話的描述，下面佗一个是正確的？,查某中晝頓想欲去食摩斯肉佮,查埔希望查某共伊鬥買中晝頓,對兩个人的對話內底感受著in咧仙拚仙,學校附近干焦一間餐廳
9932537,"""(出世。場景：某乜病院育嬰仔室的一對母仔囝)
阿嬤：「哎喲！你看這个查某囡仔偌爾仔古錐！白拋拋閣肨奶肨奶，頭毛烏㽎㽎，閣會對人微微仔笑，真正是得人疼！」
爸爸：「媽！你敢袂嫌伊是查某囡仔？」
阿嬤：「拜託咧！這馬攏啥物時代矣，你才幾歲人閣遮爾重男輕女？未來會有孝爸母是較要緊，查埔查某攏真好！」
爸爸：「母仔多謝！」
阿嬤：「哎喲三八啦，趕緊去攢油飯，我欲送予親情朋友，共逐家講阮新婦共我生一个媠媠的孫仔。」
爸爸：「敢一定欲？」
阿嬤：「跤手較緊咧！」""
",臺灣傳統風俗是生查埔囡仔愛送親情食油飯，阿媽生查某孫嘛請逐家食油飯。請問阿媽對這个拄出世的查某孫的態度是啥？,真討厭,非常棄嫌,歡喜甲擋袂牢,三聲無奈
9942537,"男：你敢捌看過張學良的舊厝？
女：看過矣。內底有一寡相片，猶閣有文物。
男：啊你敢有去山坪頂的三毛舊厝？
女：有，我有𬦰起去，毋過大門鎖牢咧，無入去。尚且嘛無半个遊客。
男：你的體力袂䆀，雨落遮爾仔大閣𬦰起去。
女：哪有？就勻勻仔行。你中晝敢食矣？
男：佇竹東買麭，拄才踮外口食矣。",佗一个是著的？,這位小姐毋捌看過張學良舊厝。,彼工無落雨。,這位先生中晝食麭。,這位小姐入去三毛舊厝參觀。
9952537,《夢的解析》有記載一件代誌，作者參伊的朋友討論結婚的煩惱，發現著上大的矛盾佮譀古，就是交合的時不管啥款避孕的方法攏會使，毋過卵子受精成做胎兒了後，無論用啥款補救辦法，煞犯著刑法的罪行。這全然是中古世紀彼款「胎兒有靈魂」的觀念所致，毋才會造成謀殺的罪名。,頂面所講，佗一項是著的？,避孕無合法。,提囡仔合法。,提囡仔毋是謀殺。,避孕合法。
9962537,《湖濱散記》裡，共原始人的生活描寫甲足讚ê，in生活簡單，免煩惱厝稅無才調納，免煩惱無頭路，人是大自然的過客。現代人顛倒是散赤的，雖罔物質生活豐沛，有足濟奢華的物件，毋過逐家的精神壓力足沉重，愛食藥仔才會當落眠。,下底原始人的描寫，佗一个是著的？,有真濟奢華的物件,是大自然的主人。,愛靠藥仔才會當落眠。,過緊張的生活。
9972537,"甲（查埔的）：你讀遐濟外國小說有啥物路用？
乙（查某的）：拍開我的眼界，予我入去人類心靈真深的所在。
甲：按呢較輸加出國行行看看咧。
乙：我較佮意透過讀冊來旅行，因為我無才調環遊世界，嘛無遐爾濟的體力、錢項、點聲。
甲：毋過冊裡所寫的世界較講嘛是過去的述說，而且是作家看著的世界，閣再講，翻譯的嘛已經失去語言的原味矣。
乙：咱無可能精通濟款語言，所以透過翻譯讀冊嘛真好，雖罔講的毋是原汁原味，毋過上無會當讀著思想的原味。",查某囡仔讀冊是為著啥？,交朋友,無聊,開眼界,欲出國
9982537,"查埔：你好！遮會使為你服務。
查某：你好！我想欲申請新門號。
查埔：請問你上網佮講電話的需求，佗一個較懸？
查某：我平常時攏用line講電話。
查埔：若按呢我推薦你辦網路食甲飽，這馬一個月只要納499箍，就會使網路食甲飽矣。
查某：阮朋友講網路食甲飽干焦愛299箍，那會佮你講的無仝款。
查埔：彼是佗一種方案咧？抑是你的朋友佇佗位做工課？
查某：伊是陽光公司的員工，伊講伊網路食甲飽只要299箍。
查埔：彼應該是企業用戶專案。愛透過陽光公司的專員才會使辦理。
查某：你按呢袂使直接辦理？我人攏來門市矣。
查埔：歹勢啦，企業用戶專案一定愛予專人辦理，一般的門市是袂使辦的。",請問對話中的查埔人，是按怎講袂使辦理新的門號？,因為299食甲飽的門號已經夠額矣,因為網路食甲飽的門號無趁錢,因為對話中的查某人無紮雙證件,因為企業用戶專案愛專員辦理
9992537,新台票最近出現真罕得看的強勢升值，累積強升1.909箍，升懸的幅度已經超過6％，今30.336通換一箍美金。新台票變強，部份國內內需族群凡勢通受惠，猶毋過比較之下，以出口為主的企業，恐驚就愛面對匯率損失的壓力。部份法人認為講，以目前的價數來看，新台票匯率閣繼續衝懸的空間無大，可能維持佇咧目前的30箍左右的價數。,請問新台票升值抑是落價下面佗一个講法正確？,新台票升值出口為主的企業趁錢。,新台票落價出口為主的企業趁錢。,新台票升值進口為主的企業了錢。,新台票落價進口為主的企業趁錢。
10002537,A：王美美真𠢕畫圖，伊做一寡動畫囥佇網路頂懸，因為真趣味，逐工共揀選的有幾若千人。B：你敢知影伊的網址？我對動畫嘛真有研究，罕得有機會當看著優秀的作品。,請問以上對話的主要內容是啥？,王美美是一个動畫大師,王美美好是網紅,𪜶對動畫攏真有研究,𪜶咧分享趣味的作品。
10012537,"大同：我看比基尼登山客分享的相片攏誠壯觀，我嘛開始想欲去爬玉山矣。思琪，妳敢捌爬過玉山？
思琪：有啊！舊年捌佮爸爸鬥陣去。阮閣佇山頂紮營，等欲看日出，日出美景予人真難忘。
大同：思琪，你敢知影？「玉山」嘛是美術界一个真重要的人名。
思琪：是啥人？
大同：伊就是「台展三少年」之一－－林玉山。伊這世人捌畫過袂少知名的作品，佇彼時的台灣畫壇是真出名。
思琪：有夠厲害！他捌畫啥物款畫咧？
大同：伊用水牛做主角，畫出象代表台灣人堅強耐勞，溫和誠懇、性命力滿滿的內在性格。
思琪：你敢知影伊的畫號做啥物名？
大同：譬論講：双牛圖、大南門、猛虎圖、蓮池、嘉義街外，大概仔有上百件作品！毋知影博物館當時會展出咧？
",請問下面佗一个是林玉山的作品名？,蓮花池畔,嘉義故宮南院,小南門,双牛圖